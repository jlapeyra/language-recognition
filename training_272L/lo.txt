ຂົງຈື້ ແມ່ນ ຈັກຄຶດ ແລະ ນັກປັດຊະຍາສັງຄົມຄົນຈີນ ທີ່ຄຳສອນມີຜົນກະທົບເລິກຕໍ່ກັບ ແນວຄວາມຄຶດແລະວິຖີການດຳລົງຊີວິດ ຢູ່ ຈີນ, ເກົາຫຼີ, ຍີ່ປຸ່ນ ແລະ ຫວຽດນາມ. ປັດຊະຍາ ຂອງ ລາວ ເນັ້ນໜັກສິນລະທຳ ຂອງ ບຸກຄົນ ແລະ ຜູ້ປົກຄອງ, ຄວາມຖືກຕ້ອງ ຂອງ ຄວາມສຳພັນໃນສັງຄົມ ຄວາມຍຸຕິທຳ ແລະ ຄວາມຈິງໃຈ.
ຍານວິທະຍາ  ຫຼື ຍານສາດ (ອັງກິດ: epistemology, ຝຣັ່ງ: épistémologie) ໝາຍເຖິງວິຊາວ່າດ້ວຍຄວາມຮູ້ ຫຼືທິສະດີຄວາມຮູ້. 
ຂອບເຂດການສຶກສາຂອງຍານວິທະຍາ ແມ່ນ
ໂດຍທົ່ວໄປ ຄວາມຄຶດ (ອັງກິດ: thought, ຝຣັ່ງ: pensée) ໝາຍເຖິງ ກິຈະກຳທາງຈິດໃຈຫຼືທາງປັນຍາທີ່ກ່ຽວຂ້ອງກັບຈິດສຳນຶກສະເພາະຄົນ. ຄວາມຄຶດຍັງອາດໝາຍເຖິງຂະບວນການຄຶດຫຼືລຳດັບແງ່ຄຶດ. ໃນທຳນອງດຽວກັນ ກອບຄວາມຄຶດ ໝາຍລວມເຖິງ ຂະບວນການການຮັບຮູ້ ການຮັບຮູ້ຄວາມຮູ້ສຶກ ຄວາມມີຈິດສຳນຶກ ແລະຈິນຕະນາການ. ການເຮັດຄວາມເຂົ້າໃຈຮອດຈຸດກຳເໜີດທີ່ເປັນຮູບທຳແລະນາມທຳ ຂະບວນວິທີ ແລະຜົນ ຍັງຄືຊິເປັນເປົ້າໝາຍທີ່ນັກວິຊາການຈຳນວນຫຼາຍ ເຊັ່ນ ນັກຊີວະວິທະຍາ ນັກປັດຊະຍາ ນັກຈິດວິທະຍາ ແລະນັກສັງຄົມວິທະຍາ ຕັ້ງໄວ້ ເນື່ອງມາຈາກຄວາມຄຶດນັ້ນແມ່ນຫຼັກພື້ນຖານຮອງຮັບການເຮັດແລະປະຕິກິລິຍາຂອງມະນຸດ.
ສັງຄົມ ຫຼື ສັງຄົມມະນຸດ ຫຼື ຊໍຊີເຢເຕ (ຝຣັ່ງ: société) ແມ່ນການຢູ່ລວມກັນຂອງມະນຸດໂດຍມີລັກສະນະຄວາມສຳພັນເຊິ່ງກັນແລະກັນຫຼາຍຮູບແບບ ເຊັ່ນ ອາຊີບ ອາຍຸ ເພດ ສາສະໜາ ຖານະ ບ່ອນຢູ່ອາໄສ ຯລຯ. ສຳລັບລະບົບສັງຄົມທີ່ລວມເຖິງສິ່ງມີຊີວິດປະເພດອື່ນນອກເໜືອຈາກມະນຸດອາດໃຊ້ຄຳວ່າລະບົບນິເວດ ເຊິ່ງມີຄວາມໝາຍກ່ຽວກັບຄວາມສຳພັນຂອງສິ່ງມີຊີວິດຕ່າງ ໆ ກັບສະພາບແວດລ້ອມ ສັງຄົມຂອງມະນຸດເກີດຈາກກຸ່ມບຸກຄົນທີ່ມີຄວາມສົນໃຈຮ່ວມກັນບໍ່ວ່າຈະໃນດ້ານໃດ ເຊັ່ນ ປະເທດ ແຂວງ ແລະອື່ນ ໆ ແລະມັກຈະມີວັດທະນະທຳຫຼືປະເພນີລວມເຖິງພາສາ ກິລາແລະອາຫານການກິນຂອງຕົນເອງໃນແຕ່ລະສັງຄົມ. ການທີ່ມະນຸດລວມກັນເປັນສັງຄົມນັ້ນ ຊ່ອຍເຫຼືອໃຫ້ມະນຸດສາມາດກໍ່ສ້າງແລະພັດທະນາສິ່ງຕ່າງ ໆ  ໃຫ້ປະສົບຄວາມສຳເລັດໄດ້ ເຊິ່ງອາດເປັນໄປບໍ່ໄດ້ຄັນຕ້ອງເຮັດສິ່ງນັ້ນໂດຍລຳພັງ. ຂະນະດຽວກັນສັງຄົມທີ່ພັດທະນາຫຼືກຳລັງພັດທະນາເປັນເມືອງຂະໜາດໃຫຍ່ ເຊິ່ງມີການໃຊ້ເຕັກໂນໂລຊີຊ່ອຍເຫຼືອໃນການປະຕິບັດວຽກຢ່າງຫຼາຍນັ້ນ ກໍ່ອາດສົ່ງຜົນໃຫ້ປະຊາກອນທີ່ບໍ່ສາມາດປັບໂຕຕາມສະພາບສັງຄົມທີ່ປ່ຽນແປງ ເກີດຄວາມຮູ້ສຶກໂດດດ່ຽວຫຼືຄວາມຮູ້ສຶກວ່າຕົນເອງບໍ່ມີສ່ວນຮ່ວມໃນສັງຄົມຂຶ້ນມາໄດ້.
ປະຊາທິປະໄຕ (ອັງກິດ: democracy, ຝຣັ່ງ: démocratie) (ຄຳເຄົ້າ: ປຊາທິປຕັຍ) ແມ່ນແນວຄິດທີ່ເຊື່ອວ່າປະຊາຊົນມີສິດທີ່ຈະປົກຄອງຕົນເອງ ເຊິ່ງແຕກຕ່າງຈາກແນວຄິດກ່ອນໜ້າ ທີ່ເຊື່ອວ່າປະຊາຊົນມີຊີວິດເພື່ອການຮັບໃຊ້ພະມະຫາກະສັດ ຫຼື ມີຊິວິດຕາມຄວາມຕ້ອງການຂອງພະເຈົ້າ ການປ່ຽນກະບວນທັດນີ້ ແມ່ນຜົນຈາກຍຸກແສງສະຫວ່າງ.
ປະຊາທິປະໄຕນັ້ນ ກ່າວໄດ້ວ່າ ມີຄວາມໝາຍທັງໃນແງ່ອຸດົມການຫຼືລັດທິຄວາມຄິດທາງການເມືອງ ແລະ ຄວາມໝາຍໃນເຊິງລະບອບການປົກຄອງ ໂດຍແມ່ນທີ່ປະຈັກກັນທົ່ວໄປວ່າ ລະບອບການປົກຄອງທີ່ສາມາດຕອບສະໜອງຄວາມຕ້ອງການຂອງປະຊາຊົນໄດ້ຢ່າງມີປະສິດພາບແລະປະສິດຜົນ ໂດຍມີກົນໄກ ເງື່ອນໄຂຮອງຮັບສັກສີ ສິດທິເສລີພາບ ແລະ ຄວາມເທົ່າທຽມກັນຂອງບຸຄຄົນ ໃນສັງຄົມ ແມ່ນການປົກຄອງໃນລະບອບປະຊາທິປະໄຕ ເຊິ່ງເປັນລະບອບການປົກຄອງທີ່ຖືວ່າປະຊາຊົນແມ່ນອຳນາດອະທິປະໄຕ ແລະ ທຸກຄົນບໍ່ເວັ້ນພະມະຫາກະສັດຈະຕ້ອງຢູ່ພາຍໃຕ້ລັດຖະທຳມະນູນ.
ຄຳວ່າ ປະຊາທິປະໄຕ ມາຈາກພາສາເກຣັກບູຮານວ່າ “Democratia” ແມ່ນຄຳຜະສົມລະຫວ່າງຄຳວ່າ “Demo” ໝາຍເຖິງປະຊາຊົນຫຼືສາທາລະນະຊົນທົ່ວໄປ ແລະຄຳວ່າ cratia ເຊິ່ງໝາຍເຖິງລະບອບການປົກຄອງ.
ສັງຄົມນິຍົມ (ອັງກິດ: Socialism) ແມ່ນລະບົບສັງຄົມແລະເສດຖະກິດ ເຊິ່ງສັງຄົມເປັນເຈົ້າຂອງປັດໄຈການຜະລິດແລະການຈັດການເສດຖະກິດແບບຮ່ວມມື[1][2] ຕະຫຼອດຈົນທິດສະດີແລະຂະບວນການທາງການເມືອງເຊິ່ງມຸ່ງສະຖາປະນາລະບົບດັ່ງກ່າວ[3][4] "ສັງຄົມເປັນເຈົ້າຂອງ" ອາດໝາຍເຖິງ ການປະກອບການສະຫະກອນ ການເປັນເຈົ້າຂອງຮ່ວມ ລັດເປັນເຈົ້າຂອງ ພົນລະເມືອງເປັນເຈົ້າຂອງຄວາມສະເໝີພາບ ພົນລະເມືອງເປັນເຈົ້າຂອງກຳມະສິດ ຫຼືທີ່ກ່າວມາລວມກັນ.[5] ມີຄວາມຜັນແປຂອງສັງຄົມນິຍົມຫຼາຍແລະບໍ່ມີນິຍາມໃດຄອບຄຸມທັງໝົດ[6] ຄວາມຜັນແປເຫຼົ່ານີ້ ແມ່ນຕ່າງກັນໃນປະເພດຂອງການເປັນເຈົ້າຂອງໂດຍສັງຄົມທີ່ສົ່ງເສີມ ລະດັບທີ່ເພິ່ງພາຕະຫຼາດຫຼືການວາງແຜນ ວິທີຈັດລະບຽບການຈັດການພາຍໃນສະຖາບັນການຜະລິດ ແລະບົດບາດຂອງລັດໃນການສ້າງສັງຄົມນິຍົມ.[7]
ລະບົບເສດຖະກິດສັງຄົມນິຍົມອາໄສລັດທິອົງການການຜະລິດເພື່ອໃຊ້ ໝາຍຄວາມວ່າ ຜະລິດສິນຄ້າແລະບໍລິການເພື່ອຕອບສະໜອງອຸປະສົງທາງເສດຖະກິດແລະຄວາມຈຳເປັນຂອງມະນຸດໂດຍກົງ ແລະລະບຸຄຸນຄ່າວັດຖຸຕາມຄຸນຄ່າການໃຊ້ປະໂຫຍດ ຫຼືອັດຖະປະໂຫຍດ ເຊິ່ງກົງຂ້າມກັບການຜະລິດມາເພື່ອສະສົມທຶນແລະເພື່ອກຳໄລ.[8] ໃນແນວຄິດເດີມຂອງເສດຖະກິດສັງຄົມນິຍົມ ມີການປະສານງານ ການເຮັດບັນຊີ ແລະການປະເມີນຄ່າຢ່າງດຽວກັນໂດຍປະລິມານທາງກາຍະພາບຮ່ວມ ຫຼື ການແທກແຮງງານ ເວລາແທນການຄຳນວນທາງການເງິນ.[9][10] ມີສອງຂໍ້ສະເໜີໃນການກະຈາຍຜົນຜະລິດ ໜຶ່ງ ຍຶດຕາມຫຼັກທີ່ວ່າໃຫ້ກະຈາຍແກ່ແຕ່ລະຄົນຕາມການເຂົ້າມີສ່ວນຮ່ວມ ແລະສອງ ຍຶດຕາມຫຼັກຜະລິດຈາກທຸກຄົນຕາມຄວາມສາມາດ ໃຫ້ແກ່ທຸກຄົນຕາມຄວາມຈຳເປັນ. ວິທີການຈັດສັນແລະປະເມີນຄ່າຊັບພະຍາກອນຢ່າງແນ່ຊັດ ຍັງເປັນຫົວຂໍ້ຖົກຖຽງໃນການຖົກຖຽງການຄຳນວນສັງຄົມນິຍົມທີ່ກວ້າງກວ່າ.
ເງິນ (ພາສາອັງກິດ:money) ຫຼື ແມ່ນ ສິ່ງໃດກໍ່ຕ່າງ ທີ່ ຖືກຍອມຮັບໃນການຊຳລະຕໍ່ການສະໜອງ ສິນຄ້າ, ການບໍລິການ.[1] ການນຳໃຊ້ຫຼັກ ຂອງ ເງິນ ລວມມີ ໂຕກາງໃນການແລກປ່ຽນ,  ຫົວໜ່ວຍຄຸນຄ່າ, ແລະ ການສະສົມຄຸນຄ່າ.[2]. ເງິນ ລວມເອົາທັງ ເງິນຕາ ທີ່ຈໍລະຈອນໃນ ເສດຖະກິດ, ແລະ ຫຼາຍໆຮູບແບບຂອງ ເງິນຝາກເຊັ່ນ ເງິນຝາກກະແສລາຍວັນ, ເງິນຝາກອອມແລະອື່ນໆ. ໃນ ເສດຖະກິດຍຸກໃໝ່ ເງິນຕາ ແມ່ນ ອົງປະກອບຈຳນວນໜ້ອຍທີ່ສຸດ ຂອງ ປະລິມານເງິນ. ເງິນ ບໍ່ແມ່ນ ຄຸນຄ່າ ທີ່ ແມ່ນ ອົງປະກອບພື້ນຖານ ໃນ ເສດຖະສາດ. ເງິນ ແມ່ນ ເປົ້າໝາຍສຶກສາຫຼັກ ໃນ ເສດຖະສາດ ແລະ ແມ່ນ ສິ່ງເຮັດໃຫ້ ປະສິດທິພາບ ຂອງ ການແລກປ່ຽນ ໃນ ເສດຖະກິດຕະຫຼາດ ສູງຂຶ້ນ. ເງິນ ຖືວ່າ ແມ່ນ ສິ່ງສົ່ງເສີມ ໃຫ້ມີການແລກປ່ຽນຊື້ຂາຍ ແລະ ການແບ່ງງານ ໃນ ເສດຖະກິດ.
ພາສາກະເລັກ ຫຼື ພາສາເກຣັກ (ຝຣັ່ງ: grec) ເຊິ່ງຄົນທີ່ເວົ້າແລະຂຽນພາສານີ້ເອີ້ນວ່າ ເຮນເລນິກ ຫຼື ເຮນເລນິກາ (Ελληνικά) ແມ່ນພາສາກຸ່ມອິນໂດ-ເອີລົບ. ເກີດໃນປະເທດກະແລັດ ແລະເຄີຍເປັນພາສາເວົ້າຕາມຊາຍຝັ່ງຂອງອາຊີມີໂນແລະທາງໃຕ້ຂອງປະເທດອີຕາລີໃນຍຸກບູນານ. ມີການເວົ້າພາສາຖິ່ນຈຳນວນໜຶ່ງ ເຊັ່ນ ໄອໂອນິກ ດໍລິກ ແລະອັດຕິກ.
ວັນນະຄະດີ 
( ວັນ + ຄດີ  )
ວັນ ອອກສຽງ ເປັນ ວັນນະ ຕາມເຄົ້າເດີມ ທີ່ສາມາດ ປ່ຽນສຽງ ເປັນ ວັນໂນ ວັນນັງ ວັນເນ...ດັ່ງຄໍາອວຍພອນ ວ່າ ອາຍຸ ວັນໂນ ສຸຂຂັງ ພລັງ ເປັນຕົ້ນ
ຄດີ ອອກສຽງ ເປັນ ຄະດີ   ມີຄວາມໝາຍວ່າ ເລື້ອງ ເລື້ອງໄດ ເລື້ອງນື່ງ ທີ່ເກີດຂື້ນ
ຄຳເຄົ້າ: ວັນຄດີ[1], ພາສາອັງກິດ: Literature) ແມ່ນ ສິ່ງທີ່ແຕ່ງ, ຂີດຂຽນຂຶ້ນ ຈາກ ຄວາມຄຶດ, ຈິນຕະນາການ ຫລື ອີງໃສ່ຄວາມເປັນຈິງ. ມັນມີ ທັງ ບັນທຶກໄວ້ ໂດຍໂຕໜັງສື ແລະ ທີ່ ບອກເລົ່າປາກຕໍ່ປາກ ໂດຍ ສະເພາະໃນ ສັງຄົມທີ່ ລະບົບການຂີດຂຽນ ຍັງບໍ່ພັດທະນາ ຫຼື ບໍ່ແຜ່ຫຼາຍເທື່ອ. ຕົວຢ່າງ ຂອງ ວັນນະຄະດີ ມີ ທັງ ນິທານ, ຕຳນານ, ກາບກອນ ເຫຼົ່ານີ້ເປັນຕົ້ນ.
ຄຳວ່າ " ວັນນະຄະດີ " ແມ່ນຄຳສະໝາດໃນພາສາປາລີ ເຊິ່ງມາຈາກຄຳວ່າ ວັນນະ+ຄະຕິ, "ວັນນະ" ແປວ່າ ເພັດ,ສີສັນ,ຕົວອັກສອນ,ຫນັງສື. ສ່ວນຄຳວ່າ "ຄະຕິ" ຫລື "ຄະດີ" ແປວ່າ ການໄປ, ການຫຍັບຍ້າຍ,ທາງ,ວິທີ,ແບບແຜນ,ເລື່ອງ. ເມື່ອໂຮມ ວັນນະ ກັບ ຄະຕິ ເຂົ້າກັນເປັນ ວັນນະຄະຕິ ຫລື ວັນນະຄະດີ.
ທຳມະຊາດ (ຄຳເຄົ້າ: ທັມຊາຕ[1]) ແມ່ນ ປາກົດການທີ່ເກີດຂຶ້ນໃນທາງກາຍະພາບ ແລະກ່າວເຖິງຊີວິດໂດຍຮວມ ເຊິ່ງແມ່ນຂອບເຂດຂອງການເສິກສາຕັ້ງແຕ່ລະດັບພາຍໃນອະຕອມໄປຈົນຮອດລະດັບຈັກກະວານ
ດາວອັງຄານ (ອັງກິດ: Mars) ຫຼື ດາວໄຟ (ສັນຍາລັກ: ) ແມ່ນດາວເຄາະໃນລະບົບສຸລິຍະທີ່ຢູ່ຫ່າງຈາກດວງອາທິດເປັນອັນດັບທີສີ່ ຊື່ໃນພາສາລາແຕັງແມ່ນ Mars 
ມາຈາກເທບພະເຈົ້າແຫ່ງສົງຄາມຂອງໂຣມັງຫຼືກົງກັບເທບ Ares ຂອງເກຼັກເພາະເປັນດາວອັງຄານປະກົດເປັນສີແດງຄ້າຍສີໂລຫິດ ບາງຄັ້ງຈຶ່ງເອີ້ນວ່າດາວແດງ
ຫຼື "Red Planet".
ປະໂລເຕອິນ (ອັງກິດ: protein, ຝຣັ່ງ: protéine) ແມ່ນສານປະກອບຊີວະເຄມີ ເຊິ່ງປະກອບດ້ວຍໂປລີແປບຕິດນຶ່ງສາຍຫຼືຫຼາຍກວ່າ ທີ່ພັບກັນເປັນຮູບຊົງກົມຫຼືເສັ້ນໃຍ ໂດຍເຮັດໜ້າທີ່ອຳນວຍຂະບວນການທາງຊີວະວິທຍາ. ໂປລີແປບຕິດເປັນໂປລີມໍສາຍດ່ຽວທີ່ເປັນເສັ້ນກົງຂອງກົດອາມີເນທີ່ເຊື່ອມເຂົ້າກັນດ້ວຍພັນທະແປບຕິດລະຫວ່າງໝູ່ກາບົກຊີລິກແລະໝູ່ອາມີເນຂອງກົດອາມີເນເຫຼືອຄ້າງ (residue) ທີ່ຢູ່ຕິດກັນ. ລຳດັບກົດອາມີເນໃນປະໂລເຕອິນກຳໜົດໂດຍລຳດັບຂອງແຊນ ເຊິ່ງເຂົ້າລະຫັດໃນລະຫັດພັນທຸກຳ. ໂດຍທົ່ວໄປ ລະຫັດພັນທຸກຳປະກອບດ້ວຍກົດອາມີເນມາຕະຖານ 20 ຊະນິດ. 
ສັດ (ຄຳເຄົ້າ: ສັຕວ໌[1], ອັງກິດ: animal) ເປັນສິ່ງມີຊີວິດກຸ່ມທີ່ໃຫຍ່ທີ່ສຸດ ຈັດຢູ່ໃນ ອານາຈັກສັດ (ຄຳເຄົ້າ: ອານາຈັກຣ໌ສັຕວ໌[1], ອັງກິດ: Kingdom Animalia) ເປັນສິ່ງມີຊີວິດພວກທີ່ນິວຄຽສມີຜະໜັງຫໍ່ຫຸ້ມ ປະກອບດ້ວຍ ຫຼາຍເຊລລ໌ມີການແບ່ງໜ້າທີ່ຂອງແຕ່ລະເຊລລ໌ເພື່ອເຮັດໜ້າທີ່ສະເພາະຢ່າງແບບຖາວອນ ບໍ່ມີຄໍໂລຟິນ ສ້າງອາຫານຜູ້ດຽວບໍ່ໄດ້ ດຳລົງຊີວິດໄດ້ຫຼາຍລັກສະນະທັງເທິງບົກໃນນ້ຳ ແລະບາງຊະນິດເປັນປໍລະສິດ. ອານາຈັກນີ້ໄດ້ແກ່ສັດທຸກຊະນິດ ຕັ້ງແຕ່ສັດບໍ່ມີດູກສັນຫຼັງຈົນຮອດສັດທີ່ມີດູກສັນຫຼັງ ໄດ້ແກ່ ພະຍາດໃບໄມ້ ກົບ ລີງ ກະຕ່າຍ ດາວທະເລ ແມງດາທະເລ ຫອຍສອງຝາ ແມງສາບ ໃນທາງຊີວະວິທະຍາ ມະນຸດ ກໍຈັດຢູ່ໃນອານາຈັກສັດ ໂດຍຄຳວ່າສັດ ກາຍຄວາມໝາຍມາຈາກຄຳວ່າ "ສຕຕວ" ໃນພາສາປາລີເຊິ່ງແປວ່າ "ສິ່ງມີຊີວິດ".
ປາ (ພາສາອັງກິດ : Fish) ຈັດຢູ່ໃນ ຟີລຳ ສັດມີກະດູກສັນຫຼັງ ເປັນສັດອາໃສຢູ່ໃນນ້ຳ ເປັນສັດເລືອດເຢັນ ຫາຍໃຈດ້ວຍເງືອກ ແລະ ມີກະດູກສັນຫຼັງ ສາມາດເຄື່ອນໄຫວໄປມາດ້ວຍຄີ ແລະ ກ້າມເນື້ອຂອງລຳຕົວ ບາງຊະນິດມີເກັດປົກຄຸມທັງຕົວ ບາງຊະນິດບໍ່ມີເກັດ ແຕ່ປົກຄຸມດ້ວຍເມືອກເໝື່ອນໆ ຫຼື ແຜ່ນກະດູກ ມີຫົວໃຈສອງຫ້ອງ
ສັດທີ່ດໍາລົງຊີວິດໃນນ້ໍາ,ບາງປະເພດແມ່ນເອີ້ນວ່າປາຄືກັນເຊັ່ນ ປາດາວ, ໂລມາ, ວານ ແລະ ໝຶ່ກ ເຊິ່ງສັດທັງໝົດນີ້ແມ່ນດໍາລົງຊີວິດໃນນ້ໍາທັງໝົດ ແຕ່ບໍ່ແມ່ນຈັດຢູ່ໃນພວກດຽວກັນກັບປາ
ແມ່ແບບ:วิกิพจนานุกรม
ຜູ້ຄົນ ຫຼື ມະນຸດ (ຄຳເຄົ້າ: ມນຸສຍ໌) (ຊື່ວິທະຍາສາດ: Homo sapiens, ພາສາລາແຕັງແປວ່າ "ຄົນຫົວໄວ" ຫຼື "ຜູ້ຮູ້"; ຝຣັ່ງ: humain) ແມ່ນແອສະແປດດຽວທີ່ຍັງມີຊີວິດຢູ່ໃນສະກຸນ Homo ໃນທາງກາຍະວິພາກ ມະນຸດສະໄໝໃໝ່ຖືກຳເໜີດຂຶ້ນໃນທະວີບອາຟະລິກປະມານ 200,000 ປີທີ່ແລ້ວ ແລະບັນລຸຄວາມນຳສະໄໝທາງພຶຕິກຳ (behavioral modernity) ຢ່າງສົມບູນເມື່ອປະມານ 50,000 ປີທີ່ແລ້ວ.[1]
ຊາ (ຈີນ: 茶, chá, ສາ) ເປັນຜົນຜະລິດທາງການກະເສດຈາກໃບ ຍອດອ່ອນ ແລະກ້ານຂອງຕົ້ນຊາ (Camellia sinensis) ນຳມາຜ່ານກຳມະວິທີແປຮູບຫຼາກຫຼາຍ. "ຊາ" ຍັງໝາຍລວມເຖິງເຄື່ອງດື່ມກິ່ນຫອມທີ່ເຮັດຈາກຜັກຕາກແຫ້ງຊະນິດຕ່າງ ໆ ນຳມາຊົງ. ຊາແມ່ນເຄື່ອງດື່ມທີ່ມີຜູ້ດື່ມຫຼາຍທີ່ສຸດເປັນອັນດັບສອງຂອງໂລກ ຮອງຈາກນ້ຳ.[1]
ຊາແບ່ງໄດ້ 6 ປະເພດ ໄດ້ແກ່ ຊາຂາວ ຊາເຫຼືອງ ຊາຂຽວ ຊາມັງກອນດຳ ຊາດຳ ແລະຊາຜູ້ເອີ. ຊາທຸກຊະນິດສາມາດເຮັດໄດ້ຈາກຕົ້ນຊາຕົ້ນດຽວກັນ ແຕ່ຜ່ານກຳມະວິທີແຕກຕ່າງກັນອອກໄປ.
ຕຳລາຄະນິດສາດ ແມ່ນ ການສະແດງ ຄວາມສຳພັນ ລະຫວ່າງ ສອງ ຫຼື ຫຼາຍກວ່າຈຳນວນຂຶ້ນໄປ ໂດຍຈະປະກອບ ມີ ໂຕປ່ຽນຂຶ້ນກັບ(Dependent variable) ແລະ ໂຕປ່ຽນເອກະລາດ(Independent variable).
ຕຳລາ ສາມາດຖືກສະແດງ ໂດຍ ຫຼາຍໆຮູບແບບ ເຊັ່ນ : ໂດຍ ສູດ(formula), ເສັ້ນສະແດງ(Graph), ຂັ້ນຕອນວິທີ (algorithm). ໂດຍທົ່ວໄປ ຕຳລາຄະນິດສາດ ຈະໃຊ້ ໂຕອັກສອນ ƒ ສະແດງເປັນໂຕປ່ຽນຂຶ້ນກັບ ແລະ x ເປັນໂຕປ່ຽນເອກະລາດ ໃນຮູບແບບ ƒ(x). 
ເຂື່ອນສາມຜາ ຫຼື ເຂື່ອນສ່ານເຊຍ (ພາສາຈີນຕົວເຕັມ: 長江三峽大壩，ພາສາຈີນຕົວຫຍໍ້：长江三峡大坝 ອັງກິດ: Three Gorges Dam)ເປັນເຂື່ອນອະເນກປະສົງທີ່ໃຫຍ່ທີ່ສຸດໃນໂລກ ຂອງປະເທດຈີນ.
ເມັກຊິໂກ (ຝຣັ່ງ: Mexique; ແອສະປາໂຍນ: México) ຫຼືຊື່ທາງການແມ່ນ ສະຫະລັດເມັກຊິໂກ (ຝຣັ່ງ: États-Unis mexicains; ແອສະປາໂຍນ: Estados Unidos Mexicanos) ແມ່ນປະເທດໃນທະວີບອາເມລິກາເໜືອ ມີພົມແດນທາງທິດເໜືອຕິດນຳສະຫະລັດອາເມລິກາ ທິດໃຕ້ແລະທິດຕາເວັນຕົກຕິດກັບມະຫາສະໝຸດປາຊີຟິກ ທິດຕາເວັນອອກສຽງໃຕ້ຕິດກັບກົວເຕມາລາ ເບລິດ ແລະທະເລກາລາອິບ ສ່ວນທິດຕາເວັນອອກຕິດກັບອ່າວເມັກຊິກ[4][5] [6] ເນື່ອງຈາກຄອບຄຸມພື້ນທີ່ເຖິງເກືອບ 2 ລ້ານຕາລາງກິໂລແມັດ [7] ເມັກຊິກຈຶ່ງແມ່ນປະເທເທີ່ມີເນື້ອທີ່ຫຼາຍທີ່ສຸດເປັນອັນດັບທີ 5 ຂອງທະວີບອາເມລິກາ ແລະແມ່ນອັນດັບທີ 15 ຂອງໂລກ. ນອກຈາກນີ້ຍັງມີປະຊາກອນຫຼາຍເປັນອັນດັບທີ 11 ຂອງໂລກ ໂດຍມີການປະມານໄວ້ວ່າ ເມື່ອກາງປີ ຄ.ສ. 2009 ປະເທດເມັກຊິກມີຈຳນວນປະຊາກອນ 111 ລ້ານຄົນ[8]
ສະວິດເຊີແລນດ໌ ເປັນໜຶ່ງໃນບັນດາປະເທດທີ່ບໍ່ມີທາງອອກສູ່ທະເລ ໂດຍມີທີ່ຕັ້ງ ຢູ່ສູນກາງຂອງ ທະວີບເອີຣົບ. ນັບແຕ່ໃດໆມາ ປະເທດນີ້ ແມ່ນມີສະເຖຍລະພາບ ທາງດ້ານການເມືອງ ທີ່ໝັ້ນຄົງ ແລະ ເປັນປະເທດທີ່ບໍ່ເຄີຍມີສົງຄາມເກີດຂື້ນຢູ່ພາຍໃນປະເທດ, ບໍ່ເຄີຍຖືກຈັກກະພັດອື່ນໆ ຮຸຸກຮານມາກ່ອນ, ເພາະສະນັ້ນ ສະວິດ ຈຶ່ງໄດ້ກາຍມາເປັນປະເທດທີ່ປອດໄພທາງດ້ານເສດຖະກິດ-ສັງຄົມ ໂດຍໃນປະຈຸບັນ, ມີບັນດາຜູ້ນຳ, ປະທານປະເທດ, ນາຍົກລັດຖະມົນຕີ, ປະທານາທິບໍດີ ແລະ ບັນດານາຍທືກຍັກໃຫຍ່ ຈາກ ຫຼາຍໆປະເທດໃນໂລກ ເອົາເງີນໄປຝາກໄວ້ ຢູ່ບັນດາທະນາຄານ ໃນປະເທດນີ້. 
ພື້ນທີ່ຫຼາຍກວ່າ 70% ແມ່ນເຂດພູເຂົາ ແມ່ນ ເທືອກເຂົາແອັລປ໌. ມີແມ່ນ້ຳສາຍສຳຄັນ ແມ່ນ ແມ່ນ້ຳຣາຍ, ແມ່ນ້ຳໂຣນ, ແມ່ນ້ຳທີຊີໂນ, ແລະແມ່ນ້ຳອີນ. ຊັບພະຍາກອນທຳມະຊາດທີ່ສຳຄັນມີພຽງຫິນກຮານິດ, ຫິນປູນ, ແລະຫິນທີ່ໃຊ້ໃນການກໍ່ສ້າງເທົ່ານັ້ນ.
ອິສະຕັນບູນ (ທືກເຈ: İstanbul) ແມ່ນເມືອງທີ່ມີປະຊາກອນຫຼາຍທີ່ສຸດໃນປະເທດທືລະກີເຢ ຕັ້ງຢູ່ບໍລິເວນຊ່ອງແຄບອິສະຕັນບູນ ເຊິ່ງເຮັດໃຫ້ອິສະຕັນບູນເປັນເມືອງສຳຄັນພຽງເມືອງດຽວໃນໂລກ ທີ່ຕັ້ງຢູ່ໃນ 2 ທະວີບ ແມ່ນ ທະວີບເອີລົບ (ຝັ່ງຕະລາກີຂອງໂບອາຊີຈີ) ແລະທະວີບອາຊີ (ຝັ່ງອານາໂດລູ).
ຂໍ້ມູນປີ 2007 ແຂວງອິສະຕັນບູນມີປະຊາກອນປະມານ 11,372,613 ຄົນ.
ໂຕກຽວ (ຍີ່ປຸ່ນ: 東京, Tōkyō) ຫຼືຊື່ຢ່າງແມ່ນທາງການວ່າ ນະຄອນຫຼວງໂຕກຽວ (ຍີ່ປຸ່ນ: 東京, Tōkyō-to)  ແມ່ນເມືອງຫຼວງຂອງປະເທດຍີ່ປຸ່ນ ແລະເປັນເມືອງທີ່ໃຫຍ່ທີ່ສຸດໃນຍີ່ປຸ່ນ ເມື່ອກ່ອນເຄີຍມີຊື່ວ່າ ເອໂດະ (ຍີ່ປຸ່ນ: 江戸, Edo)
ມະຫາສະໝຸດປາຊີຟິກ (ອັງກິດ: Pacific Ocean, ຝຣັ່ງ: Océan Pacifique) ຕັ້ງຊື່ໂດຍ ເຟີດີນານ ມາເຈນລັນ ວ່າ Mare Pacificum ເປັນພາສາລາແຕັງ ແປວ່າ peaceful sea ພາສາຝະລັ່ງ pacifique (ປາຊີຟິກ) ໝາຍເຖິງ "ສະງົບສຸກ" ເປັນຜືນນ້ຳທີ່ກວ້າງໃຫຍ່ທີ່ສຸດໃນໂລກ ມີພື້ນນ້ຳປະມານ 165,000,000 ຕາລາງກິໂລແມັດ ຫຼື 1 ໃນ 3 ຂອງພື້ນທີ່ຜິວທັງໝົດຂອງໂລກ ຄວາມຍາວໃນແນວເສັ້ນແວງມີລະຍະທາງປະມານ 15,500 ກິໂລແມັດ ຈາກທະເລເບຣິງໃນເຂດອາກຕິກທີ່ຢູ່ທາງເໜືອຈະຫຼົດຮິມຝັ່ງທະເລຣອສໃນອັງຕາກຕິກທີ່ຢູ່ທາງໃຕ້ ມະຫາສະໝຸດປາຊີຟິກມີດ້ານທີ່ກວ້າງທີ່ສຸດຕາມແນວຕາເວັນອອກ-ຕາເວັນຕົກ ຢູ່ທີ່ບໍລິເວນເສັ້ນຂະໜານ 5 ອົງສາເໜືອ ດ້ວຍຄວາມຍາວປະມານ 19,800 ກິໂລແມັດ ຈາກອິນໂດເນເຊຍເຖິງຊາຍຝັ່ງໂກໂລມບີ ສຸດເຂດດ້ານຕາເວັນຕົກ ຄື ຊ່ອງແຄບມະລະກາ ຈຸດທີ່ເລິກທີ່ສຸດໃນໂລກ ຄື ຮ່ອງເລິກມາເຣຍນາ (Mariana Trench) ຢູ່ໃນມະຫາສະໝຸດປາຊີຟິກ ຈຸດທີ່ເລິກທີ່ສຸດວັດໄດ້ 10,911 ແມັດ
1 ສະຖານະຂອງໄຕ້ຫວັນແລະຈີນຍັງມີຄວາມຂັດແຍ້ງກັນຢູ່
