米開朗琪羅（Michelangelo di Lodovico Buonarroti Simoni[1]），1475年3月6號出世，1564年2月18號過身，係隻意大利嗰文藝復興時期嗰畫家、雕塑家、建築家同嘚工程家。佢同得佢嗰競爭對手、佮伙朋友達芬奇都拕認為係文藝復興嗰代表人物。
塞萬提斯（Miguel de Cervantes Saavedra），1547年9月29號出世，1616年4月23號過身，係隻西班牙嗰小說家、詩人、劇作家。
佢嗰小說《堂吉訶德》（Don Quixote）拕認為係現代文學裡頭嗰頭部小說，[1]係西方文學嗰經典之作，係有史以來最喫價嗰小說之一。
佢嗰著作對西班牙話產生拕大嗰影響，故係西班牙話有時間拕叫做「塞萬提斯嗰話」（la lengua de Cervantes）。[2]
衛吉（拉丁文：Publius Vergilius Maro），公元前70年10月15號出世，公元前19年9月21號過身，係隻古羅馬嗰詩人。佢嗰寫得Bucolics、Georgics、Aeneid箇滴子傳世著作。
詹姆斯·庫克（James Cook），1728年10月27號出世，1779年2月14號過身，係隻英國嗰航海家、探險家。佢係頭隻抵達澳洲嗰歐洲人，同到航行到新西蘭。
歐拉（Leonhard Paul Euler），1707年4月15號出世，1783年9月18號過身，係隻瑞士嗰尖端數學家同嘚物理學家。佢一生嗰大部份時間都活嘚俄羅斯同嘚德國。
臘尼茲（Gottfried Wilhelm Leibniz），1646年7月1號出世，1716年11月14號過身，係隻德國嗰哲學家、數學家、佢嗰工作語言大部份係拉丁文同得法文。
臘尼茲到哲學史、數學史上嗰位子都係脫重要嗰。佢同得牛頓分頭創立微積分，佢一下發明嗰符號箇下都一徑都應用嘚。
孔子（西元前552年10月9號—前479年3月9號），子姓、孔氏、名丘、字仲尼，春秋末期嗰魯國人。佢係儒家學派嗰首代宗師，拕後世尊為「至聖」。
等孔子過世後，歷朝歷代嗰帝王都一徑俚追封孔子。
馬克思 （Karl Heinrich Marx，1818年5月5號—1883年3月14號）係隻德國嗰哲學家、政經學者、同得社會主義者。佢最出名嗰學說係歷史分析嗰階級鬥爭，佢到1867年出版嗰《資本論》（Das Kapital），馬克思嗰哲學理論對階級鬥爭嗰分析，佢認為箇幾千年嗰歷史裡頭，人類發展逢到嗰最大矛盾同問題不過於伓同階級嗰利益掠奪同到鬥爭。揸得歷史唯物論，佢大膽嗰假設，資本主義終將會拕社會主義同共產主義取而代之。
亞歷山大大帝（希臘文：Ἀλέξανδρος ὁ Μέγας或Μέγας Ἀλέξανδρος），公元前356年出世，公元前323年過身，係古希臘嗰馬其頓國嗰國王。佢一生征服得波斯同到西亞蠻多國家，一徑到印度嗰西北界。
伊麗莎白一世（英文：Elizabeth I），公元1533年9月7號出世，公元1603年3月24號過身，係1558年11月17號到佢駕崩許日嗰箇段時間裡頭嗰英國女王同得愛爾蘭女王。
聖 托馬·阿奎那（St. Thomas Aquinas，約1225年—1274年3月7號）係隻歐洲中世紀嗰經院哲學嗰哲學家同得神學家。佢過身後拕封做「天使博士」（Doctor Angelicus）或「全能博士」（Doctor Communis）。
托馬·阿奎那係自然神學頭早嗰提倡者之一，也係托馬哲學學派（Thomistic）嗰創立者。佢拕天主教教會認為係歷史上最偉大嗰神學家，拕評做33隻「教會博士」（Doctors of the Church）之一。
《神學大全》（Summa Theologica）
知識論係哲學嗰一隻分支，也有人叫佢認識論。知識論主要研究嗰主題係真理同得知識嗰本質、源頭、界限箇滴子領域。
思想係話一隻人嗰心智嗰形成過程、觀念嗰培養方式。
儒家係搦孔子思想做為主要内容嗰一隻哲學思想體系，佢又拕叫做儒教或者孔教。
儒家哲學涉及政治、道德、社會，到東亞各國之中好有影響力。
金錢為現時在世界以及以往平定混亂的重要媒介,使得每件貨品也有清楚的價錢,便利於商戶及客戶有別於以往的倚重銅物,現世界各地多數為紙幣以及小硬幣的形式（不同國家亦印有各代表字樣,圖案在上,普遍為人像等,方便人們辨認）錢，又名為「貨幣或麻」，用作為社會中作換貨、服務、交易、或買賣東西等的重要媒介。錢亦可為一類貨品或代替品。除了用作交換之外，還可以保值和計數。
如沒有錢的出現，做生意就只能以物換物,降低效率和便利性。
希臘語（Ελληνικά，音標：[e̞liniˈka]）係歐洲嗰一隻語言，話佢嗰人主要住到希臘、阿爾巴尼亞、塞浦路斯箇滴子國家。
）
 （Griko
方言，使用于南意大利半岛与西西里岛）
方言（希伯来语同得希臘語嗰结合）
文法或者語法係人類嗰語言表現出來嗰法則。表面上每種語言嗰文法都伓共樣，好似：
文學係對一隻特定群體嗰語言嗰藝術作品。佢得記錄特定時代嗰一隻民族、一隻文化嗰價值觀同得別嗰滴子觀念。
火星（符號：）係太陽系裡面第四隻近太陽嗰行星，到地球望，佢係紅色嗰。
中國嗰古時間，佢又叫熒惑，星相家覺得佢係不詳之星。到天蠍座時，變成「熒惑守心」，同到天蠍座嗰紅色心宿二（又叫「大火」）。覺得兩紅相遇，係話大事不妙。
火星有全太陽系之中，最高嗰山，叫奧林帕斯山，有 27 公里咁高。
動物或頭牲，到話事嗰一般情況下，係話冇包到人全部生物。到生物學上來話，動物係生物嗰一類，又叫動物界（Animalia），人也歸到箇類。
魚大部分都活在水裏，全世界總共有兩萬七千多種淡水或海水魚，占掉了幾乎所有脊椎動物嗰一半。
魚嗰樣子千奇百怪，什哩樣子嗰都有。最小嗰魚只有1公分，最大嗰能有18米長。
人係地球上頭進化得最高級嗰一類動物。佢嗰學名係Homo sapiens。
鐵係一隻化學元素，符號Fe，佢來自拉丁文Ferrum，鐵嗰原子序數係26。鐵係第八族同第四周期嗰金屬。鐵係星體純核聚變後嗰最豚產物，咁，佢就係宇宙最多嗰重金屬。
質量（英文：mass）係話一樣物什含到嗰物質量。
質量嗰國際標準基準單位係千克（即公斤）。別嗰國際單位係克、噸、毫克、微克等。
半導體（Semiconductor）係一滴子導電率間嘚導體同絶緣體之間嗰物質。
現代電子儀器，都係用半導體製成，好似收音機、電腦、電話咁。半導體製得正好多電子零件，好似電晶體、太陽能電池、二極管、整流器、數碼或者類比集成電路。
國際單位系統（法文：Le Système International d'Unités；英文：The International System of Units；簡稱SI）係公制系統嗰現代標準形式，佢通常採用嗰係十進位。佢係世界使得最廣泛嗰度量體系，商業、科學箇滴子領域都用得到佢。
穀係禾喫得嗰部分，也係佢嗰種子，佢嗰主要成份係澱粉。
香蕉係隻草本植物。雖然佢係草，不過佢夠大，故係人家都叫佢做樹。佢嗰果實就叫做香蕉，係種水果。蕉係繼米、穀同玉米之後嗰第四大食糧。蕉原本係東南亞嗰熱帶植物，而今已經有130多隻國家種到喫，係別嗰水果當伓得嗰。
茶，或茶葉茶，係一種好常見嗰飲料。佢係由茶樹嗰葉或芽經過制作而成。通常係用箇經過加工嗰葉浸到熱水裡頭幾分鐘，水就變成茶。茶嗰味道來自氧化(發酵)，加熱，整乾，又或係加入別嗰草本，香料同到生果。茶係咖啡因同到茶鹼嗰天然來源，有清涼，少苦之味。
今時今日，茶係世界上，水之後最多人喫嗰飲品。2004年就世界頭上就喫吥嘍 3,200,000 噸嗰茶。按生產量來話，產茶大國先後係印度，中國，斯里蘭卡、肯尼亞。
函數係話每隻輸入值有對應唯一輸出值嗰數學程式。
武器廣泛嗰話係指任何扤壞得正生命或者財產嗰家什，通常用得來喝人同得防禦嗰。
雕刻係類三維立體嗰藝術創作，佢到石頭、木頭、石膏、金屬箇滴子物什上頭搦雕、刻、搉、粘等技法去製作特定嗰形狀器物。
三峽大壩係世界頭上至大嗰水力發電站，佢位嘚湖北嗰宜昌。
板球（英文：cricket，又叫木球）係一項團隊球類運動，盛行於英國同英聯邦嗰各地。比賽中有兩隊，每隊各十一人。
古希臘係話希臘史嗰一段時期，由約公元前750年嗰古風時期起頭，一逕到公元前146年拕羅馬共和國征服為止。古希臘嗰文化，係西方文化中重要嗰一部份，深深影響後來嗰羅馬帝國，以至於完個歐洲。
古希臘嗰地理範圍，除吥而今嗰希臘半島，哈包到完個愛琴海區域同到北首嗰馬其頓同色雷斯、亞平寧半島同到小亞細亞等地。
明朝（1368年1月23號—1644年4月25號）係元朝後頭嗰一隻朝代，佢也係中國歷史上最末一隻漢人建立嗰中央政權。佢嗰皇室姓「朱」。
城市係話隻相對大型嗰、永久嗰居住地區。一隻城市嗰商業、經濟、文化都係要辣過團近嗰細鄉鎮嗰。
古巴（Cuba），正式名叫古巴共和國（República de Cuba，國際音標：[re'puβlika ðe ˈkuβa]），係加勒比海北部嗰一隻島國。位到墨西哥灣同到大西洋之間，美國同巴哈馬嗰南首，海地同特克斯和凱科斯羣島西嗰西方，墨西哥嗰東頭，同到開曼羣島，牙買加嗰北邊。國裡面最大係古巴島。
古巴係加勒比海各國之中最多人嗰。風俗主來係來自西班牙加上非洲文化。因為位到熱帶同到熱儘係水，故係經常逢到颶風吹。
墨西哥合眾國（西班牙話：Estados Unidos Mexicanos）係北美洲嗰一隻國家。佢嗰北首係美國，南首係拉丁美洲，西首係太平洋，東首係墨西哥灣同得加勒比海。佢嗰首都係墨西哥城（Ciudad de México）。
伊斯坦布爾（土耳其文：İstanbul）係土耳其最大嗰城市，也係歐洲最大嗰城市、第二大嗰都市區，哈係世界第四大嗰城市，佢有1260萬嗰人口。
孟買（英文：Mumbai）係印度第一人口城市，為係馬哈拉施特拉邦嗰一名主要城市。
東京係日本嗰首都，起先叫過「江戶」。到1868年明治天皇嗰時間，日本嗰首都由京都搬到江戶，接到改名叫東京。
東京係日本嗰政治、經濟、文化、交通等各方面嗰中心。東京都總面積有2162平方公里，包括23隻特別區，26隻巿，5隻町同到8隻村，同邊上嗰千葉、神奈川、埼玉三隻縣構成「首都圈」。東京都目前大概有1255萬人口（相當於全日本嗰1/10），東京都會區（包括橫濱等週邊都市）攏共有3375萬人，係全球最大嗰都會區。
每日有幾百萬人由首都圈外圍地區去東京做事，新宿、丸之內、日本橋等辦公大樓林立嗰地方聚集嘍蠻多上班族；到夜裡，新宿接到人頭湧動，別嗰人就到銀座、渋谷、六本木、台場等休閒娛樂場所嗰地方去嘍。
東京箇隻世界大都市，係亞洲地區金融、貿易等交流活動嗰中心，哈係亞洲流行文化嗰中心。東京每年都吸引好多人去旅遊。
太平洋係地球嗰第一大洋，位到亞洲、大洋洲、南美洲、北美洲同到南極洲之間。太平洋嗰叫法，來自拉丁文Mare Pacificum，係葡萄牙探險家麥哲倫改嗰。太平洋佔到地球面積嗰三分之一(179.7 百萬平方公里)。
撒哈拉係世界最大嗰沙漠，也係除吥南極之外，最大嗰荒漠。佢位到非洲嗰北首。箇隻地方冇什哩動物、植物生長。
撒哈拉嗰面積有9,065,000平方公里，箇要大過完個美國。
