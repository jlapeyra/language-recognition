Sarah Bernhardt (lahia di Paris, 23 Oktober 1844 – maningga di Paris, 26 Maret 1923 pado umua 78 taun) adolah saurang palakon Parancih nan dikenal sabagai aktris pangguang paliang populer sapanjang maso. Bernhardt mulai dikenal pado awal 1870an, dan kudian manjadi populer di Eropa jo Amerika.
Michelangelo di Lodovico Buonarroti Simoni[1] (6 Maret 1475 – 18 Pebruari 1564), dikenal jo namo Michelangelo, saurang pelukis, pemahat, arsitek, penyair dan insinyur dari Italia pado maso Renaissance.
Madonna
Leda
Pietà Rondanini
Miguel de Cervantes Saavedra[b] (Lafal Spanyol: [miˈɣel de θerˈβantes saˈβeðɾa]; 29 September 1547 – 23 April 1616) adolah saurang novelis, penyair dan pelakon dari Spanyol. Karyanyo magnum opus Don Quixote, dianggap sabagai sabauh novel moderen partamo,[1] marupoan sabauh sastra klasik barat, dan karya fiksi terbaik nan pernah ditulis.[2] Babarapo karyanyo dianggap punyo paran pantiang dalam pakambangan sastra Barat (Western).[3] Pengaruhnyo pado bahaso Spanyol sangaik gadang sahinggo disabuik la lengua de Cervantes, Bahaso Cervantes pado Bahaso Spanyol.[4] Dan inyo juo dilakekkan gala El Príncipe de los Ingenios – Pangeran nan Cadiak.
Stanley Kubrick (lahia di Manhattan, New York City, New York, Amerika Serikat, 26 Juli 1928 – maningga di Harpenden, Hertfordshire, Inggirih, Baritania Rayo, 7 Maret 1999 pado umua 70 taun) adolah sutradara asa Amerika Sarikat. Inyo dikana sabagai salah saurang sutradara paliang bapangaruah dek sebab manghasilkan film-film nan dianggap klasik.
Konfusius (Cino; pinyin: Kǒng zǐ; Wade–Giles: K'ung-tzu, atau Cino; pinyin: Kǒng Fūzǐ; Wade–Giles: K'ung-fu-tzu), dikenal dangan gala "Guru Kong,"[1] (sacaro tradisi: 551 SM – 479 SM)[2][3] saurang pamikia jo filsuf Cino.
Aleksander III dari Macedonia (356–323 SM), tanamo jo sebutan Aleksander nan Aguang (Yunani, Mégas Aléxandros, Alexander the Great), adolah saurang rajo Yunanii[›] dari Makedonia. Inyo marupoan keturunan nan terkemuka dari Dinasti Argead dan manjadi saurang penakluk gadang pado zamannyo. Lahia di Pella taun 356 SM, Aleksander juo saurang murid dari Aristoteles, nan naik tahta di taun 336 SM diumua 13 taun mangantikan bapaknyo Philip II dari Makedonia nan tabunuah, dan kamudian bakuaso sampai umua 32 taun.  Walaupun pamarintahan dan karajaan Aleksander ko baumua pendek namun pengaruhnyo masih taraso sampai baabad-abad kamudian.  Aleksander ko dikenal penakluk yag indak pernah kalah dalam paparangan nan dilakukannyo dan marupoan salah satu pamimpin parang nan paliang barasil dalam sajarah sapanjang maso.[1]  Inyo juo diakui saurang ahli taktik parang dan menyebarkan budayo Yunani sampai ka timur, nan manandoi maso Hellenistik.
Manuruik satu versi silsilah tambo alam Minangkabau, Aleksander Agung disabuik juo Rajo Iskandar Zulkarnain. Adopun Datuak Katumangguangan jo Datuak Parpatiah Nan Sabatang adolah cucu langsuang dari Maharajo Dirajo, sadangkan baliau ko putra Iskandar Zulkarnain. Nampaknyo tambo ingin mangatokan bahwa urang Minangkabau bangsa tapandang, satingkek jo nagara nan bakuaso di dunia.
^ i: Lihek misalnyo[2][3][4][5][6][7][8][9][10][11][12][13][14][15][16][17][18][19][20] dan v[›]vi[›].
Elizabeth I (7 September 1533 – 24 Maret 1603) adolah ratu Karajaan Inggirih jo Irlandia dari 17 November 1558 hinggo kamatiannyo. Baliau kadang-kadang dijuluki "The Virgin Queen" (Ratu Perawan), "Gloriana", atau "Good Queen Bess". Elizabeth adolah monark kalimo jo taakhia dari Dinasti Tudor. Baliau marupokan putri dari Henry VIII jo Anne Boleyn, namun ibunyo dihukum mati duo satangah taun sasudah kalahirannyo, dan baralek Anne jo Henry VIII dibatalkan, sahinggo Elizabeth dianggap sabagai anak nan indak sah. Sudaro tirinyo, Edward VI, manjadi rajo hinggo kamatiannyo pado taun 1553, dan sabalun maningga inyo manyarahkan tahta kapado Lady Jane Grey, nan batantangan jo undang-undang nan balaku wakatu itu dan manyingkiakan Elizabeth jo Mary. Namun, kainginan Edward diabaikan; Mary manjadi ratu jo Lady Jane Grey dihukum mati. Pado taun 1558, Elizabeth manggantian sudaro tirinyo, walaupun sabalunnyo Elizabeth dipinjaro hampia salamo satahun dek karano diduga mandukuang pambarontak Protestan.
Jawaharlal Nehru (bahaso Hindi: जवाहरलाल नेहरू, dibaco [dʒəʋaːɦərˈlaːl ˈneːɦruː]; lahia  14 November 1889 – maningga  27 Mei 1964 pado umua 74 taun[1]) adolah surang nagarawan India nan manjabaik sabagai Pardano Mantari India nan partamo dari taun 1947 sampai 1964. Inyo marupoan salah satu pamimpin gerakan kemerdekaan India dari Partai Kongres Nasional India. Nehru juo mandirian Pagarakan Indak Basakutu dan aktif dalam politik internasional di era satalah Parang Dunia Kaduo.
Anak surang pangacara dan politisi nan kayo rayo banamo Motilal Nehru, Nehru manjadi pamimpin sayok kiri di Partai Kongres kutiko mudonyo. Inyo naiak manjadi presiden partai di bawah bimbingan Mahatma Gandhi, maanjuakan swaraj (kemerdekaan panuah) dari Inggris. Sapanjang iduiknyo, Nehru mampajuangan ide-ide sosalisme Fabian.
Thomas Aquinas (1225-1274) adolah saurang filsuf jo teolog dari Italia nan sangek bapangaruah pado Abad Partangahan. Karya Aquinas nan terkenal adolah Summa Theologiae (1273). Buku ko marupoan sintesis dari filsafat Aristoteles dan ajaran Gereja Kristen. Pado taun 1879, ajaran-ajarannyo dijadikan sabagai ajaran nan sah dalam Gereja Katolik Roma dek Paus Leo XIII. Thomas Aquinas juo diasbuik Thomas dari Aquino (Itali).
Konfusianisme adolah suatu sistem etika jo filosofi atau filsafat nan dikambangan dari pangajaran Konfusius (孔夫子 Kǒng Fūzǐ, atau K'ung-fu-tzu, lit. "Master Kong", 551–479 SM). Namun di Indonesia Konfusianisme muncul sabagai akibaik dari kaadoan politik di Indonesia. Sainggo Konfusianisme lazim dikabuakan makno jo hakikaiknyo manjadi agamo Khonghucu.
Pitih dalam ilimu ekonomi tradisional didefinisian sabagai satiok alaik tuka nan dapek ditarimo sacaro umum. Alaik tuka ko dapek barupo benda apopun nan dapek ditarimo dek urang banyak di masyarakaik untuak proses manuka antaro barang jo jaso.[1] Dalam ilimu ekonomi moderen, pitih didefinisian sabagai sasuatu nan tasadio dan sacaro umum ditarimo sabagai alaik pambayia untuak pambalian barang-baran dan jaso-jaso sarato kakayoan barago lainyo sarato untuak pambayia utang.[2] Babarapo ahli juo manyabuikan fungsi pitih sabagai alaik penunda pambayian ateh pambalian barang jo jaso, dan pado wakatu nan basamoan batindak sabagai alaik panimbun kakayoan.
Kabaradoan pitih manyadiokan alternatif transaksi nan labiah mugah daripado barter nan labiah rumik, indak episien, jo kurang cocok digunoan dalam sistem ekonomi moderen karano mambutuahkan urang nan mamiliki kainginan nan samo untuak malakuan patukaran dan juo kasukaran dalam panantuan nilai.[3] Episiensi nan didapek jo mangunoan pitih pado kasudahannyo mandorong paniagaan jo pambagian tanago karajo nan kamudian akan maningkekan produktifitas jo kemakmuran.
Pado mulonyo di Indonesia, pitih —dalam hal iko pitih kartal—ditabikan dek pamarentah Republik Indonesia. Namun sajak dikaluakan UU No. 13 taun 1968 pasal 26 ayek 1, hak pamarentah untuak mancetak pitih dicabuik. Pamarentah kamudian manunjuak Bank Sentral, Bank Indonesia, sabagai ciek-cieknyo lembaga nan berhak mambuek pitih karateh. Hak untuak mambuek pitih ko disabuik jo hak oktroi.[4]
Mulonyo, masyarakaik alum bana tau jo mangenal patukaran karano satiok urang barusaho mamanuhi kabutuhannyo jo usaho surang-surang. Manusia baburu jikok lapa, mambuek pakaian surang dari bahan-bahan saadonyo, mancari buah-buahan untuak dimakan; singkeknyo, apo nan didapek itulah nan dimanfaaikkan untuak mamanuhi kabutuhannyo. Pakambangan selanjuiknyo  mambuek manusia basubok jo kenyataan bahwa apo nan diproduksi surang tanyato indak cukuik untuak mamanuhi saluruah kabutuhannyo. Untuak mandapekan barang-barang nan indak dapek dihasilkan surang, manusia mancari urang nan niyo manukaan barang nan dimiliki jo barang lain nan dibutuahkan dek inyo.[5] Akibeknyo munculah sistem ‘barter’ yaitu barang nan dituka jo barang.[6] Namun pado kasudahannyo, banyak kesulikan-kesulikan nan diraso jo sistem samacam iko ko. Di antaronyo iolah sulik untuak manamuan urang nan mampunyoi barang nan diinginan jo nan amuah manukaan barang nan dimilinyo sarato sulik untuak mamparoleh barang nan dapek dipatukakan ciek jo lainnyo. Salain itu akibaik situasi politik  manyebabkan raso takuik untuak mangadokan barter.[7] Untuak mangatasinyo, mulailah timbua aka untuak manggunnokan benda-benda tatantu untuak digunoan sabagai alaik tuka.[8] Benda-benda nan ditetapkan sabagai alaik patukaran itu adolah benda-benda nan ditarimo dek  umum (generally accepted), benda-benda nan dipiliah banilai tinggi (sulik didapek atau mamiliki nilai magis dan mistik), atau benda-benda nan marupokan kabutuhan primer sahari-hari; misalnyo garam nan dek urang romawi digunoan sabagai alaik tuka maupun sabagai pambayia upah.[9] Pangaruah urang Romawi ko tanyato masih taliek sampai kini ko; urang inggris manyabuik upah sabagai salary nan barasa dari bahaso Latin salarium nan bararti garam.
Sasudah tuh muncua lah apo nan dinamokan jo pitih logam. Pitih logam partamo muncua pado 1000 SM di Cino.[10] Logam dipiliah sabagai alaik tuka karano mamiliki nilai nan tinggi sahinggo disukoi dek urang banyak, tahan lamo jo indak mugah rusah, mugah dipacah tanpa mangurangi nilai, dan mugah untuak dipinda-pindahan.[11] Logam nan dijadian alaik tuka  karano mamanuhi syaraik-syaraik tasabuik iolah ameh jo perak.[12]
Sajalan jo pakambangan perekonomian, timbua suatu anggapan sulik bana katiko pakembanggan tuka-manuka nan mesti dilayani jo pitih logam batambah samantaro jumlah logam mulia (ameh jo perak) sangaik tabateh. Panggunoan pitih logam jugo sulik dilakuan untuak transaksi dalam jumlah nan gadang sahinggo diciptakanlah pitih karateh.[13] Pitih karateh  patamo kali dipakai di Cino pado jamannyo Dinasti Tang.[14] Mulonyo pitih karateh nan baredar marupokan bukti-bukti pemilikan ameh jo perak sabagai alaik/parantaro untuak malakuan transaksi. Bak kato lainnyo, pitih karateh nan baredar pado wakatu itu iolah pitih nan dijamin 100% jo ameh atau perak nan disimpan di pandai ameh atau perak nan sawaktu-waktu dapek ditukakan panuah jo jaminannyo. Pado pakembangannyo, masyarakaik indak lai mangunoan ameh (sacaro langsuang) sabagai alaik tuka-manuka. Sabagai gantinyo, inyo jadian “karateh-bukti” tasabuik sabagai alaik tuka.[13]
Sacaro umum, pitih mamiliki fungsi sabagai parantaro untuak patukaran barang jo barang, ado pulo untuak mahindarkan padagangan dengan caro barter. Sacaro labiah rinci, fungsi pitih dibedaan manjadi duo yaitunyo fungsi asli j o fungsi turunan.
Fungsi asli pitih ado tigo, yaitu sabagai alaik tuka, sabagai satuan hituang, jo sabagai panyimpanan nilai.
Salain katigo hal di ateh, ado fungsi lain pitih nan disabuik sabagai fungsi turunan. Fungsi turunan iko antaro lain:
Ciek benda dapek dijadian sabagai pitih jikok benda tasabuik alah mamanuhi syarek-syarek tatantu. Partamo, benda ko haruslah ditarimo dek urang banyak (acceptability). Supayo dapek diakui sabagai alek tuka umum suatu benda harus mamiliki nilai tinggi atau satidaknyo dijamin kabaradoannyo dek pamarentah nan bakuaso. Bahan nan dijadian pitih juo mesti tahan lamo (durability), kualitasnyo canduang samo (uniformity), jumlahnyo dapek mamanuhi kebutuhan masyarakaik sarato indak mugah dipalsuan (scarcity). Pitih juo harus mugah dibawok, portable, dan mugah dibagi tanpa mangurangi nilai (divisability), sarato mamiliki nilai nan canduang stabil dari wakatu ka wakatu (stability of value).[17] Salain itu, mangingek dari bagaimano inyo taruih baputa dari ciek tangan ka tangan nan lain, mako dibutuahan pitih nan mugah dibawok (portability).[18]
Dalam parekonomian saat iko, otoritas nan punyo wewenang jo mamagang kandali untuak manciptakan pitih adolah pamarentah, dalam hal iko pamarentah mambantuak otoritas kapitihan atau bank sentral. Hal iko tajadi karano kabaradoan pitih dianggap mawakili kabaradoan negara nan basangkutan. Sahinggo wajar apobilo ditetapkan lembaga nan ateh namo negara atau pamarentah nan bawenang untuak manciptakan pitih. Hampia satiok negara di dunia mampunyoi lembaga nan bakarajo untuak malaksanakan fungsi otoritas moneter, nan salah cieknyo adolah mangaluakan jo mangedarkan pitih. Di Indonesia fungsi tasabuik dikarajoan dek Bank Indonesia sasuai jo undang-undang nan balaku.[19]
Bahaso Yunani atau Greek[1]  (Yunani Moden: ελληνικά [eliniˈka], elliniká, "Greek", ελληνική γλώσσα [eliniˈci ˈɣlosa] ( danga), ellinikí glóssa, "Bahaso Greek") adolah suatu cabang rumpun bahaso Indo-Europa, nan tadapek di selatan wilayah Balkan, Pulau Aegea, barat Asia Minor, wilayah utara jo Anatolia Timur jo Kaukasia Selatan, selatan Itali, Albania jo Siprus. Bahaso iko marupoan bahaso Indo-Europa nan mampunyoi dokumentasi nan paliang lamo, iyolah catatan tatulih salamo 34 abaik.[2] Buek maso nan lamo, sistem panulihannyo adolah Abjad Yunani; samantaro sistem-sistem lain, saparati sistem Linear B jo ijoan sukuan Cyprus (Cypriot syllabary), juo digunoan buek maso singkek.  Abjad ko tabik dari Abjad Phoenicia, jo inyo manjadi asas aksara Latin, Cyril (Cyrillic), Armenia, Qibti (Coptic), Goth jo banyak lai sistem tulih nan lain.
Bahaso Yunani mandapek tampek nan pantiang dalam sijarah Europa, Dunia Barat jo agamo Kristian.  Kanun sastra Yunani Kuno tamasuak karya-karya pantiang jo nan bapangaruah buek kanun Barat. sarupo sair-sair epik  Iliad jo Odyssey. Bahaso Yunani juo marupoan bahaso Greek was also the language innan digunoan untuak teks-teks asas Pilsapaik Barat, saparati Dialog-dialog Plato jo karya-karya Aristotle; Pajanjian Baru, sabagian dari Bible Kristian ditulih dalam bahaso Yunani Koine. Basamo jo pangajian teks Latin jo tradisi dunia Rom, kajian teks Yunani jo masarakaik kuno marupoan bidang disiplin ilmu nan disabuik ilmu Klasik  (Classics).
Sastra tadiri dari karya-karya nan tatulih, lazimnyo tabateh ka karya nan dipikia ado nilai seni atau intelek. Kato Sastra (Sanskerta: शास्त्र shastra) marupoan kata serapan dari bahaso Sanskerta nan bamukasuik "teks nan menganduang padoman jo pandidikan".
Sastra biasonyo dibagi ka sastra tatulih atau sastra lisan. Sastra lisan indak bakaik jo banyak dengan tulisan, tapi dengan bahaso nan dijadikan wahana untuak manyatoan pangalaman atau pakiroan tatantu.
Sastra acok manggunoan bahaso dengan caro nan babedo dari bahaso biaso. Satra dapek dibagian ka karya fiksi atau nonfiksi; dan juo samo ado inyo puisi atau prosa.  Inyo juo dapek dibagi ka bantuak-bantuak gadang sarupo novel, carito pendek atau drama. Karya-karya juo dibagian mangikuik jaman sijarah atau sipaik estetika, atau genre.
Mars adolah planet paliang dakek kaampek dari Matohari. Namonyo diambiak dari dewa parang Romawi, Mars. Planet iko acok dijuluki sabagai "planet sirah" dek tampak dari jauah barono kamerah-merahan. Iko disebabkan dek kabaradoan basi(III) oksida di parmukaan planet Mars.[6] Mars adolah planet babatuan dengan atmosfer nan tipis. Di parmukaan Mars terdapat kawah, gunuang barapi, lambah, gurun, jo tudung es. Periode rotasi jo siklus musim Mars saroman jo Bumi. Di Mars, tagak Olympus Mons, gunuang paliang tinggi di Tata Surya, jo Valles Marineris, lambah paliang gadang di Tata Surya. Salain itu, di balahan utaro terdapat cekungan Borealis nan maliputi 40% parmukaan Mars.[7]
Mars punyo jari-jari sakitar satengah dari jari-jari Bumi. Planet iko kurang padek bilo dibandiangan jo Bumi, dan hanyo mampunyoi sakitar 15% volume jo 11% massa Bumi. Lueh parmukaannyo labiah ketek dari jumlah wilayah kariang di Bumi.[5] Mars labiah gadang daripado Merkurius, tapi Merkurius labiah padek. Akibaiknyo kaduo planet mampunyoi tarikan gravitasi nan hampiang mirip di parmukaan—dan tarikan Mars labiah kuek sakitar kurang dari 1%. Ukuran, massa, jo gravitasi parmukaan Mars barado "di antaro" Bumi jo Bulan (diameter Bulan hanyo satangah dari Mars, samentaro Bumi duo kalinyo; Bumi sambilan kali labiah gadang dari Mars, jo Bulan ciek per sambilannyo). Kanampakan parmukaan Mars nan sirah-jingga diakibaikan dek kabaradoan besi(III) oksida, nan labiah dikenal jo namo hematite.[8]
Badasarkan pengamatan orbit jo pamariksaan terhadap kumpulan meteorit Mars, parmukaan Mars tadiri dari basalt. Babarapo bukti manunjuakan bahasonyo sabagian parmukaan Mars mampunyoi silika nan labiah kayo daripado basalt biaso, dan mungkin mirip jo batu-batu andesit di Bumi. Sabagian gadang parmukaan Mars dilapisi dek debu besi(III) oksida nan maagiahnyo kanampakan sirah.[9][10]
Pado maso kini, Mars indak mampunyoi medan magnet global,[11] tapi hasil pangamatan manunjuakan bahaso sabagian kerak planet termagnetisasi, jo medan magnet global parnah ado pado masa lalu. Salah ciek teori nan diumuman pado tahun 1999 jo dipareso ulang pado Oktober 2005 (dengan bantuan Mars Global Surveyor) manunjuakan bahasonyo ampek miliar tahun nan lalu, dinamo Mars baranti bafungsi jo maakibaikan medan magnetnyo mailang.[12] Ado pulo teori bahasonyo asteroid nan sangaik gadang parnah mahantam Mars jo mamatian medan magnetnyo.[13]
Gangguan jiwa atau panyakik jiwa adolah pola psikologis atau prilaku nan pado umumnyo takaik jo stress atau kalainan jiwa nan indak dianggap sabagai bagian dari pakambangan normal manusia.[1] Gangguan tasabuik didefinisan sabagai kombinasi afektif, prilaku, komponen kognitif atau persepsi nan bahubuangan jo fungsi tatantu pado daerah utak atau sistem saraf nan manjalanan fungsi sosial manusia. Panamuan jo pangatahuan manganai kondisi kesehatan jiwa alah barubah sapanjang parubahan wakatu jo parubahan budaya, nan saat iko masih tadapek pabedaan tantang definisi, panilaian jo klasifikasi, walaupun kriteria pedoman standar alah digunoan sacaro luweh. Labiah dari sapartigo urang di sabagian gadang negara-negara malaporkan masalah pado ciek wakatu pado rentang hiduik mereka nan mamanuhi kriteria salah ciek atau babarapo tipe umum dari kalainan jiwa.
Panyebab gangguan jiwa ko bavariasi dan pado babarapo kasus indak jaleh nampaknyo, dan teori takadang manamuan panamuan nan rancu pado suatu ruang lingkuik lapangan. Layanan untuak panyakik iko tapusek di rumah sakik jiwa atau di masyarakaik sosial, dan panilaian diagiah dek psikiater, psikolog klinis, dan takadang psikolog relawan sukarela, manggunoan babarapo variasi metode akan tatapi acok bagantuang pado observasi jo tanyo jawek. Parawatan klinik disadioan dek banyak profesi kesehatan jiwa. Psikoterapi jo pengobatan psikiatrik marupokan duo pilihan pangobatan umum, sarupo juo intervensi sosial, dukuangan lingkuangan, jo pertolongan diri. Pado babarapo kasus tajadi panahanan dipaso atau pangubekan nan dipaso dimaa hukum mambuliahan. Stigma atau diskriminasi dapek manambah baban jo kecacatan nan baasosiasi jo kelainan jiwa (atau tadiagnosa kalainan jiwa atau dinilai mampunyoi kalainan jiwa) nan mangarah ka babagai gerakan sosial dalam rangko untuak maningkekan pamahaman jo mancegah dikucian sacaro sosial.
Definisi jo klasifikasi kalainan jiwa adolah kunci untuak peneliti sabagaimano juo panyadio layanan nan inyo mungkin tadiagnosa. Sabagian gadang dokumen klinik internasional mangunoan istilah "kalainan jiwa". Tadapek duo sistem nan mangklasifikasian kalainan jiwa ICD-10 Chapter V. Mental and behavioural disorders, bagian dari International Classification of Diseases nan ditabikan dek World Health Organization (WHO), jo Diagnostic and Statistical Manual of Mental Disorders (DSM-IV) ditabikan dek Psychiatric Association (APA).
kaduo mandaftar kategori kalainan nan manyadioan standar kriteria untuak diagnosis. Kaduo sistem iko alah mangubah kode inyo ka revisi tarakhir sahinggo pedomannyo dapek dibandiangkan, walaupun masih tadapek pabedaan signifikan. Skema klasifikasi lain mungkin juo digunoan di budaya non-barat, jo panduan lain mungkin juo digunoan dek urang-urang nan manggunoan teori persuasi. Pado umumnyo, kalainan jiwa diklasifikasian tapisah manjadi kalainan saraf, kaindakmampuan baraja, atau kalainan jiwa.
Indak sarupo sistem di ateh, babarapo pandekatan klasifikasi indak manggunoan kategori nan jaleh atau pamisahan dikotomi nan digunoan untuak mamisahan antaro nan indak normal jo nan normal. Tadapek debat sains manganai babarapo kategori nan babeda bahubuangan jo kasus nan takategori jo kasus nan indak takategori, kamudian mancangkuik sistem spektrum, dimensional, atau kontinu.
Templat:Penyakit Templat:Kondisi medis
Binatang (namo lainnyo hewan atau satwa) adolah mukaluak iduik basel banyak (multiselular) jo kompleks (eukariota), nan manuruik ilimu biologi tagolong dalam karajaan Animalia atau Metazoa. Sadoalah binatang basipaik heterotrof, aratinyo indak mambuek energinyo surang tapi paralu makan untuak mandapek energi dari lingkuangannyo.
Ikan atau lauak adolah anggota vertebrata poikilotermik (badarah dingin)[1] nan iduik di aia jo barangok dangan insang. Ikan marupoan kalompok vertebrata nan paliang bamacam-ragam dengan jumlah spesies labiah dari 27,000 di saluruah dunia. Sacaro taksonomi, ikan tagolong kalompok paraphyletic nan ubuangan kakarabikannyo didebaik; biasonyo ikan dibagi manjadi ikan tanpa rahang (kelas Agnatha, 75 spesies tamasuak lamprey jo ikan hag), ikan batulang rawan (kelas Chondrichthyes, 800 spesies tamamsuak hiu jo pari), jo bakinyo tagolong ikan batulang kareh (kelas Osteichthyes). Ikan dalam babagai bahaso daerah disabuik iwak (jv, bjn), jukut (vkt).
Ikan punyo bamacam ukuran, mulo dari paus hiu nan ukuran 14 meter (45 kaki) hinggo stout infantfish nan hanyo 7 mm (kiro-kiro 1/4 inci). Ado babarapo hewan aia nan acok dianggap sabagai "ikan", sarupo ikan pauih, ikan cumi jo ikan duyuang, nan sabananyo indak tagolong sarupo ikan.
Inggo kini, ikan pado biasonyo dimakan langsuang. Usao pangolahan alun banyak dilakukan salain ikan asin. Ikan dapek diolah manjadi babagai produk macam ikan kering, dendeng ikan, abon ikan, karupuak ikan, ikan asin, kemplang, bakso ikan nan tepung darah ikan sabagai pupuk tanaman nan pakan ikan. Ikan bisa iduik di aia jo nilai pH netral. Untuak maukua nilai pH manggunokan pH meter kolam ikan.
Manusia atau urang dapek diaratian babeda-beda dari segi biologis, rohani, jo istilah kebudayaan, atau sacaro campuran. Sacaro biologis, manusia diklasifikasian sabagai Homo sapiens (Bahaso Latin nan baarati "manusia nan tau"), sabuah spesies primata dari golongan mamalia nan dilangkoki utak bakamampuan tinggi. Dalam hal karohanian, mareka  dijalehan manggunoan konsep jiwa nan bavariasi nan, dalam agamo, dimangarati dalam hubuangannyo jo kakuatan katuhanan atau makhluk hiduik; dalam mitos, mareka  acokkali juo dibandiangan jo ras lain. Dalam antropologi kabudayaan, mareka  dijalehan badasaran panggunoan bahasonyo, organisasi mareka  dalam masyarakaik majemuk sarato pakambangan teknologinyo, jo tautamo badasaran kamampuannyo untuak mambantuak kalompok, jo limbago untuak dukungan satu samo lain sarato patolongan.
Panggolongan manusia nan paliang utamo adolah badasaan jenis kelaminnyo. Sacaro alamiah, jinih kalamin saurang anak nan baru lahia antah laki-laki atau padusi. Anak mudo laki-laki dikenal sabagai putra jo laki-laki dewasa sabagai pria. Anak mudo padusi dikenal sabagai putri jo padusi dewasa sabagai wanita.
Panggolongan lainnyo adolah badasaran umua, mulai dari janin, bayi, balita, anak-anak, remaja, akil balik, pemuda/i, dewasa, jo (urang) tuo.
Salain itu masih banyak panggolongan-panggolongan nan lainnyo, badasaran ciri-ciri fisik (warna kulik, rambuik, mato; bantuak hiduang; tinggi badan), afiliasi sosio-politik-agamo (panganut agama/kapacayoan XYZ, warga nagaro XYZ, anggota partai XYZ), hubuangan kakarabatan (keluarga: kaluargo dakek, kaluargo jauah, kaluargo tiri, kaluargo angkek, kaluargo asuah; kawan; musuah) jo lain sabagainyo.
Tokoh adolah istilah untuak urang nan tenar jo bapangaruah misalnyo 'tokoh politik', 'tokoh nan tampil dalam film', 'tokoh nan manarimo panghargaan' jo lain-lain.
Basi adolah unsua kimia basimbol Fe jo banomor atom 26. Basi banyak dipakai pado kasaharian, mulai dari mineral dalam badan, alaik-alaik di rumah, industri, transportasi sampai ka parakoan bangunan. Isotop basi nan paliang banyak jo stabil adolah Basi-56, salain itu ado pulo isotop-isotop stabil lainnyo bantuak Basi-54, Basi-57, jo Basi-58.
Sanduak, garapu, pisau, jo alaik-alaik dapua lainnyo banyak dibuek dek bahan dasa baja antikarek. Pambuekan alaik-alaik dapua dari basi iko bamulo dari zaman basi sakita 2300 tahun nan lalu.
Proses pambuatan kerajian pandai basi dilakukan masyarakaik sacaro tradisional, nan partamo mamiliah bahan baku basi dan manantuan alaik nan akan dibuek. Salanjuiknyo mamanggang batu baro ditungku pambakaran, satalah batu baro dipanggang, salanjuiknyo manapo basi. Manapo ko adolah proses mambantuak basi manjadi barang yang diinginkan dengan manggunoan basi tapo atau martil. Manapo dikarajoan pado saat basi sadang angek-angeknyo bawarna merah tarang, siap manapo dikarajoan pengrajin manyapuah basi. Manyapuah adolah proses pamadekan atau pambarian efek kareh pado material basi, sahinggo pado saat panggunoanyo basi dapek tahan lamo dan indak mudah patah, manyapuah dikarajoan jo caro mamanggang ulang basi yang alah ditapo, salanjuiknyo basi nan alah angek tadi, dimasuakan ka dalam aia dingin/oli, pandinginan ikolah nan mambuek basi labiah kareh. Langkah proses salanjuiknyo manggarinda, manggarinda batujuan untuak mampaaluih bahagian-bahagian yang kasa pado basi yang alah dibantuak tadi, atau marapian bahagian yang kurang barasiah pado basi. Tahap panyalasaian iyolah maasah, maasah adolah proses panajaman.
Kurambiak adolah salah satu sanjato nan babahan dasa basi. Biasonyo kurambiak dibuek dek pandai basi dari basi tuo nan dilabua lai, lalu batampoan sampai manajam jo malangkuang. Kurambiak babantuak pisau ketek malangkuang, panjang sakita 13–18 cm, dan pado pado gagangnyo ado lubang untuak talunjuak mangganggam.[3][4] Kurambiak dirancang malangkuang sarupo kuku arimau,[5] kok manganai lawan dapek mambuek luko sayatan fatal dek urek atau usuih ka putuih tacabiak.[3][5]
Pisang marupokan namo umum nan diagiah ka tanaman terna raksasa badaun gadang memanjang dari suku Musaceae. Babarapo janihnyo (Musa acuminata, M. balbisiana, dan M. ×paradisiaca) mahasilkan buah konsumsi nan dinamokan samo. Buah iko tasusun dalam tandan dangan kalompok-kalompok tasusun manjari, nan disabuik sikek. Hampia kasado buah pisang punyo kulik bawarna kuniang katiko masak, walaupun ado babarapo nan bawarna jingga, sirah, hijau, ungu, atau bahkan hampia hitam. Buah pisang sabagai bahan pangan marupokan sumber energi (karbohidrat) jo mineral, tarutamo kalium.
Paralu disadari, istilah "pisang" dipakai juo untuak sajumlah janih nan indak mahasiakan buah konsumsi, takah pisang abaka, pisang hias, jo pisang kipas. Artikel iko hanyo mambahas pisang pahasia buah konsumsi sarato karabaiknyo nan bakaikan.
Pisang budidaya pado maso kino dianggap marupakan katurunan dari Musa acuminata nan diploid jo tumbuah lia. Genom nan disumbangkan diagiah simbol A. Pasilangan alami jo Musa balbisiana mamasuakkan genom baru, disabuik B, jo manyabokkan bavariasinyo janih-janih pisang. Pangaruah genom B tarutamo nampak pado kanduangan tapung pado buah nan labiah tinggi. Sacaro umum, genom A manyumbang karakter ka arah buah meja (banana), samentaro genom B ka arah buah pisang olah/masak (plantain). Hibrida M. acuminata jo M. balbisiana iko dikataui sabagai M. ×paradisiaca. Khusus untuak Kalompok AAB, namo Musa sapientum pernah digunokan.
Mengikuti anjuran Simmonds jo Shepherd nan karajonyo ditabikkan pado taun 1955, klasifikasi pisang budidaya kini manggunokan namo-namo kombinasi genom iko sabagai namo kalompok budidaya (cultivar group). Sabagai contoh, untuak pisang Cavendish, disabuik sabagai Musa (AAA group Dessert subgroup) 'Cavendish'. Di bawah kalompok masih dimungkinkan pambagian dalam anak-kelompok (subgroup). Caliak pula artikel Musa untuak pambahasan labih mandalam.
Pisang susu (Kalompok AAA)
Pisang mas super (Kalompok AA)
Pisang tanduk
Pisang tanduk, Kebun Raya Bogor. A. Bernecker, ± 1830?
Pisang taäl, Kebun Raya Bogor. A. Bernecker, ± 1830?
Pisang sacaro tradisional indak dibudidayakan sacaro intensif. Hanyo saketek nan dibudidayakan sacaro intensif jo gadang-gadangan dalam pakabunan monokultur, takah 'Gros Michel' jo 'Cavendish'. Janih-janih lain biasonyo ditanam bakalompok di pakarangan, tapi-tapi lahan tanaman lain, sarato tapi batang aia.
Pabanyakan sacaro vegetatif mambuek pisang sangaik mudah takanai sarangan panggaduah, karano sampiknyo karagaman genetik. Suatu pakabunan nan takanai panyakik dapek manulakan sacaro singkek ka pakabunan tatonggonyo.
Badasarkan caro konsumsi buahnyo, pisang dikalompokkan dalam duo golongan, iyolah pisang meja (dessert banana) jo pisang olah (plantain, cooking banana). Pisang meja dikonsumsi dalam bantuak segar sasudah buah matang, takah pisang ambon, susu, raja, seribu, jo sunripe. Pisang olahan dikonsumsi sasudah digoreng, diabuih, dibaka, atau dikolak, takah pisang kepok, siam, kapas, tanduk, jo uli.
Buah pisang diolah manjadi babagai produk, takah sale, kue, ataupun arak (di Amerika Latin).
Salain maagiah kontribusi gizi labiah tinggi daripado apel, pisang juo dapek manyadiokan cadangan energi jo capek bilo diparalukan. Tamasuak katiko utak mangalami kalatiahan. Baragam janih makanan ringan dari pisang nan relatif populer antaro lain Kripik Pisang asa Lampung, Sale pisang (Bandung), Pisang Molen (Bogor), dan epe (Makassar).
Pisang mampunyoi kandungan gizi sangaik baiak, antaro lain manyadiokan energi cukuik tinggi dibandingkan jo buah-buahan lain. Pisang kayo mineral takah kalium, magnesium, fosfor, besi, jo kalsium. Pisang juo manganduang vitamin, iyolah C, B kompleks, B6, jo serotonin nan aktif sabagai neurotransmitter dalam kalancaran fungsi utak.
Nilai energi pisang sakitar 136 kalori untuak satiok 100 gram, nan sacaro kasaluruhan barasal dari karbohidrat. Nilai energi pisang duo kali lipek labiah tinggi daripado apel. Apel jo barek samo (100 gram) hanyo manganduang 54 kalori.
Karbohidrat pisang manyadiokan energi saketek lebiah lambek dibandiangkan jo gulo pasia jo sirup, tatapi lebiah capek dari nasi, biskuit, jo sajanih roti. Oleh sabok itu, banyak atlet katiko jeda atau istirahat mangonsumsi pisang sabagai cadangan energi.
Kanduangan energi pisang marupokan energi instan, nan mudah tasadio dalam wakatu singkek, sahinggo bamanfaat dalam manyadiokan kabutuhan kalori sesaat. Karbohidrat pisang marupokan karbohidrat kompleks tingkek sadang dan tasadio sacaro batahap, sahinggo dapek manyadiokan energi dalam wakatu indak talampau capek. Karbohidrat pisang marupokan cadangan energi nan sangaik baiak digunokan dan dapek sacaro capek tasadio bagi tubuh.
Gula pisang marupoan gulo buah, iyolah tadiri dari fruktosa nan mampunyoi indek glikemik labiah randah dibandingkan jo glukosa, sampai cukuik baik sabagai penyimpan energi dek sedikit labiah lambat dimetabolisme. Sehabis bakarajo kareh atau berpikir, selalu timbul raso kantuk. Keadaan iko marupoan tanda-tanda otak kekurangan energi, sampai aktivitas sacaro biologis juo menurun.
Untuk malakuan aktivitasnya, otak mamarlukan energi barupo glukosa. Glukosa darah sangaik vital bagi otak untuak dapaik berfungsi jo baik, antaro lain diekspresikan dalam kamampuan daya ingat. Glukosa tasabuik tarutamo diperoleh dari sirkulasi darah otak dek glikogen sabagai cadangan glukosa sangaik terbatas keberadaannya.
Glukosa darah tarutamo didapat dari asupan makanan sumber karbohidrat. Pisang adolah alternatif terbaik untuak menyediakan energi di saat-saat istirahat atau jeda, pado wakatu otak sangaik membutuhkan energi nan capek tersedia untuak aktivitas biologis.
Namun, kandungan protein dan lemak pisang tanyato kurang bagus dan sangaik rendah, iyolah hanyo 2,3 persen dan 0,13 persen. Meski demikian, kandungan lemak dan protein pisang masih labiah tinggi dari apel, nan hanyo 0,3 persen. Karena itu, indak paralu takut kegemukan walau mengonsumsi pisang dalam jumlah banyak.
Pisang kaya mineral misalnyo kalium, magnesium, fosfor, kalsium, dan besi. Bila dibandingkan jo jenis makanan nabati lain, mineral pisang, khususnyo besi, hampia seluruhnya (100 persen) dapaik diserap tubuh. Berdasarkan berat kering, kadar besi pisang mancapai 2 miligram per 100 gram dan seng 0,8 mg. Bandingkan jo apel, nan hanyo mengandung 0,2 mg besi dan 0,1 mg seng untuak berat 100 gram.
Kandungan vitaminnya sangaik tinggi, tarutamo provitamin A, iyolah betakaroten, sagadang 45 mg per 100 gram berat kering, sadangkan pado apel hanyo 15 mg. Pisang juo mengandung vitamin B, iyolah tiamin, riboflavin, niasin, dan vitamin B6 (piridoxin).
Kandungan vitamin B6 pisang cukuik tinggi, iyolah sagadang 0,5 mg per 100 gram.  Salain berfungsi sabagai koenzim untuak babarapo reaksi dalam metabolisme, vitamin B6 berperan dalam sintetis dan metabolisme protein, khususnyo serotonin. Serotonin diyakini berperan aktif sabagai neurotransmiter dalam kelancaran fungsi otak.
Vitamin B6 juo berperan dalam metabolisme energi nan barasa dari karbohidrat. Paran vitamin B6 iko jelas mendukung ketersediaan energi bagi otak untuak aktivitas sehari-hari.
Teh adolah minuman nan manganduang kafeina, sabuah infusi nan dibuek jo caro menyaduah daun, pucuak daun, atau tangkai daun nan dikariangan dari tanaman Camellia sinensis jo aia angek. Teh nan barasa dari tanaman teh tabagi manjadi ampek kalompok: teh itam, teh oolong, teh ijau, jo teh putiah.
Istilah "teh" digunoan pulo untuak minuman nan tabuek dari buah, rempah-rempah atau tanaman ubek lain nan disaduah, misanyo, teh rosehip, camomile, krisan jo jiaogulan. Teh nan indak manganduang daun teh disabuik teh herbal.
Teh marupoan sumber alami kafeina, teofilin, dan antioksidan jo kadar lamak, karbohidrat atau protein ampia nol persen. Rasonyo nan saketek paik dari teh marupakan kanikmatan surang dari teh dek pacinto teh.
Teh bungo jo campuran kuncup bungo melati nan disabuik teh melati atau teh wangi melati marupoan jinih teh nan paliang populer di Indonesia[1]. Konsumsi teh di Indonesia sagadang 0,8 kilogram per kapita per tahun, masih jauah di bawah nagara-nagara lain di dunia, walaupun Indonesia marupoan nagara pangasia teh paliang gadang nomor limo di dunia.[2]
 Sabuah arus listrik atau listrik dinamis adolah laju aliran muek listrik malewati suatu titiak atau bagian Aruih listrik dikatokan ado katika ado aliran barosiah muek listrik malalui suatu bagian. Muek listrik dibao oleh partikel bamuek, bilo arus listrik adolah aliran partikel muatan. Partikel nan bagarak disabuik pembawa muatan, dan dalam konduktor nan babedo mungkin jenis partikel nan babedo. Di sirkuit listrik, pambawa muek salalu elektron nan bagarak malalui kawat. Dalam elektrolit pambawa muek adolah ion, dan dalam gas terionisasi (plasma) iyolah ion dan elektron.
Wikidata: Electric current 
Sanjato iyolah suatu alat nan dipakai untuak malukai, mambunuah, atau manghancurkan sasuatu. Sanjato dapek dipakai untuak manyarang maupun untuak jago diri, dan dapek untuak mangancam dan malindungi diri. Apapun nan dapek dipakai untuak marusak (bahkan psikology dan badan urang) dapek dikatokan sanjato[1]. Sanjato bisa sederhana saparti panokok atau kompleks saparti tank (Main Battle Tank), cyborg, saroto paluru kandali balistik.
Minaro atau Manaro iolah sabuah struktur buatan manusia nan tingginyo labiah daripado lebanyo. Minaro acok dibangun untuak manjadi sabuah panado sabuah organisasi. Dek itu minaro dibangun ancak jo elok. Tapi tujuan utamo pambangunan minaro adolah untuak mamaliharo ruang jo tanah.
Kato "minaro" barasa dari Bahaso Arab "منارة" nan dibaco:manārah.[1]
Minaro alah dipakai dek manusia sajak zaman prasejarah. Minaro batu bulek di dindiang kota Jericho dari zaman Neolithic (8000 SM) adolah nan dianggap tatuo di dunia. Minaro-minaro nan paliang partamo dibuek adolah ziggurat, nan ado pado arsitektur Sumeria sajak 4000 taun SM. Sabagian ziggurat nan paliang tanamo tamasuak Ziggurat Sumeria di kota Ur, dibangun 3000 taun SM, jo Etemenanki nan marupokan salah satu contoh paliang tanamo dari arsitektur Babilonia, dibangun 2000 taun SM sarato dianggap sabagai minaro tatinggi pado masonyo.
Babarapo contoh tatuo nan masih ado adolah struktur-struktur Broch (struktur dindiang kosong) di Skotlandia utara, bafungsi sabagi minaro mercusuar babantuak karucuik. Iko sajalan jo budayo Phoenician jo Romawi nan manakankan paran minaro sabagi benteng jo panjagoan. Sabagai contoh, elemen pangintaian nan ditamukan di Mogador diabngun 1000 taun SM, barasa dari Phoenician atau Carthaginian. Urang Romawi mamfungsikan minaro persegi salapan sabagai bagian dari istano Diocletian di Kroasia, nan dipakirokan dibangun 200 taun masehi, sadangkan Tembok Servian (4000 taun SM) jo Tembok Aurelian (3000 taun masehi) babantuak persegi ampek. Urang Cino manggunokan minaro sabagai bagian tapadu dari Tembok Gadang Cino (The Great Wall of China) 210 taun SM pado maso pamarintahan dinasti Qin. Minaro juo marupokan elemen pantiang pado kastil.
Minaro tanamo lainnyo adolah Minaro Pisa di Pisa, Italia nan dibangun dari taun 1173 inggo 1372, jo Minaro Kamba di Bologna, Italia nan dibangun dari taun 1109 inggo 1119. Minaro Himalaya adolah minaro batu nan sabagian gadangnyo ado di Tibet, dibangun sakitar abaik ka-14 sampai abaik ka-15.
Kabanyakan minaro babantuak saakan-akan samo tetapi arsitekturnyo babeda. Minaro kadangkalo mampunyoi antena di puncaknyo.
Di bawah ko adolah babarapo tujuan pambangunan minaro:
Dinasti Ming adolah suatu dinasti di Cino, nan langkoknyo disabuik juo Kakaisaran Aguang Ming, nan panah bakuaso salamo 276 taun (1368-1644) satalah karuntuahan dinasti Yuan dari banso Mongol. Dinasti Ming dipandang sabagian urang sabagai "salah satu maso pamarentahan taratua dan stabilitas sosial nan tarancak dalam sijarah manusia",[1] dan adolah dinasti tarakia di Cino nan diparentah dek etnis Han. Sungguahpun ibukota utamo Beijing jatuah pado taun 1644 akibaik pambarontakan nan dipimpin dek Li Zicheng (nan mandirian dinasti Shun, sugiro digantian dek dinasti Qing dari banso Manchu), rezim-rezim satia pado tahta Ming nan disabuik Ming Salatan mampu batahan inggo taun 1683.
Kota marupoan kawasan pamukiman nan sacaro fisik ditunjuakkan dek kumpulan rumah-rumah nan mandominasi tata ruangnyo dan punyo babagai fasilitas untuak mandukuang hiduik warganyo sacaro mandiri.
Kota dibedokan sacaro kontras dari desa ataupun kampuang manuruik ukurannyo, kapadekan panduduak, kapantiangan atau status hukum. Desa atau kampuang didominasi dek lahan tabukak, bukan pamukiman.
Kuba sacaro rasmi disabuik Republik Kuba (Spanyol) adolah nagara badaulaik nan tadiri dari pulau Kuba, jo Isla de la Juventud sarato babarapo kapulauan ketek. Kuba talatak di Karibia utara pado patamuan Lauik Karibia, Taluak Meksiko, jo Samudra Atlantik. Kuba talatak di selatan dari Florida jo Bahama, barat dari Haiti jo timur Meksiko. Havana adolah kota tagadang jo modal; kota-kota gadang lainnyo tamasuak Santiago de Cuba jo Camagüey.[6] Kuba adolah pulau tagadang di Karibia, dan kaduo-tapadek sasudah Hispaniola, jo labiah dari 11 juta panduduak.
Sabalun panjajahan Spanyol pado akhia abaik ka-15, Kuba dihuni dek suku-suku Amerindian dan tatok manjadi koloni Spanyol sampai Parang Spanyol–Amerika Serikat taun 1898, nan mahasiakan Amendemen Platt sabagai de facto dari wilayah palinduangan Amerika  Sarikek pado taun 1902. Sabagai sabuah republik rapuah, Kuba barusaho untuak mampakuek sistem demokrasi, tapi tajadi radikalisasi politik jo pasalisiahan sosial nan mamuncak dalam kadiktatoran Fulgencio Batista pado taun 1952.[7] Karusuahan labiah lanjuik jo katidakstabilan manyababkan taguliangnyo Batista pado bulan Januari 1959 dek Gerakan 26 Juli, nan kudian mandirian pamarintahan di bawah kapamimpinan Fidel Castro. Sajak taun 1965, nagara ko alah diatua dek Partai Komunis Kuba. Sabuah gadai salamo Parang Dingin antaro Uni Soviet jo Amerika Serikat, parang nuklir hampia pacah salamo Krisis Rudal Kuba taun 1962.
Sacaro budayo, Kuba dianggap Amerika Latin.[8] Nagara ko tadiri dari baragam etnis, budayo, jo adaik istiadaik nan dari asa nan beragam pulo, tamasuak aborigin Taíno jo masyarakaik Ciboney, periode panjang kolonialisme Spanyol, pangenalan budak Afrika, jo hubuangan arek jo Uni Soviet dalam Parang Dingin.
Kuba adolah Nagara satu-partai Marxisme–Leninisme, di mano paran Partai Komunis diabadikan dalam Konstitusi. Pangamaik independen manuduah pamarintah Kuba malakukan palanggaran hak asasi manusia, tamasuak pinjaro dan panyiksaan.[9] Kuba adolah nagara maju jo ekonomi tarancano nan didominasi jo ekspor gulo, timbakau, kopi, jo tanago karajo santiang. Ado di paringkek tinggi di babarapo metrik kinerja nasional, tamasuak parawatan kasehatan jo pandidikan.[10][11]
Pasatuan Nagara-Nagara Meksiko atau Meksiko (bahaso Spanyol: Estados Unidos Mexicanos atau México) adolah sabuah nagara nan talatak di Amerika Utara, babatehan jo Amerika Serikat, Guatemala jo Belize di sabalah tenggara, Samudra Pasifik di barat, jo Taluak Meksiko jo Lauik Karibia di sabalah timur. Inyo marupokan nagara tagadang katigo di Amerika Latin dan juo nagara nan paliang banyak babahaso Spanyol. Namo nagara iko diambiak dari namo ibu kotanyo, nan baasa dari namo ibu kota kuno Aztec iyolah Mexico-Tenochtitlan. Mexi adolah sabagian namo Mexitli, iyolah namo dewa parang, sadangkan co bamakna 'tampek' dan ca baarati 'urang'.
Templat:Dewan Keamanan PBB
Templat:Amerika Utaro
Bagdad (/ˈbæɡdæd,_bəɡˈdæd/; bahaso Arab: بَغْدَاد‎ [baɣˈdaːd] ( danga)) adolah ibu kota Irak dan salah satu kota gadang di Timur Tangah. Laweh wilayahnyo mancapai 673 km2 dan talatak di sapanjang Batang Tigris, dakek runtuahan Akkadia (kota lamo Babilonia) jo Ctesiphon (ibu kota Persia Saisuak). Kota Bagdad partamo kali didirikan pado abaik kasalapan dan manjadi ibu kota Kakhalifahan Abbasiyah. Dalam wakatu singkek, Bagdad bakambang manjadi kota nan manjadi pusek budaya, niago, jo kailimuan di Dunia Islam nan ditandoi jo adonyo Baitul Hikmah sabagai pustaka paliang banyak buku di maso itu. 
Bagdad manjadi kota paliang gadang di dunia samaso pamarintahan Kakhalifahan Abbasiyah salamo Maso Kaamehan Islam hinggo populasinyo mancapai sajuta urang.[3] Kota ko ancua dek Kakaisaran Mongol pado 1258, nan mambuek kota ko samakin taruih tapuruak. Inggo pado maso Iraq manjadi nagara mardeka (sabalunnyo Mandaik Britania Mesopotamia) pado 1932, kota ko baliak bakambang manjadi pusek paradaban Arab jo populasi manjadi labiah dari 7 juta.[note 1]
Pado maso kini ko, kota ko acok maalami karusakan infrastruktur barulang. Nan paliang baru dek Invasi Iraq 2003 dek Amerika Sarikat nan kudian Parang Iraq nan barakhia pado Desember 2011. Akhia-akhia ko, kota ko manjadi sasaran panyarangan pambarontak, sainggo banyak warisan budaya jo sijarah nan musnah. Pado 2018, Bagdad tadaftar manjadi ciek kota gadang nan paliang indak ramah diuni sarato kota jo kualitas iduik paliang buruak dek Mercer.[8]
Istanbul adolah sabuah kota nan ado di Provinsi Istanbul, Turki. Kota ko pado tahun 2009 jumlah panduduknyo  11.000.144 jiwa.
Tokyo (東京; Tōkyō,[2] harafiah: ibu kota timur) adolah ibu kota Japang sakaligus daerah tapadek di Japang, sarato daerah metropolitan tagadang di dunia manuruik jumlah panduduaknyo (33.750.000 di pakotaan jo sakitarnyo).
Sakitar 12 juta urang tingga di Tokyo jo ratusan ribu lainnyo bapulang pai satiok hari dari daerah sakitarnyo untuak bakarajo jo babisnis di Tokyo. Tokyo adolah pusek politik, ekonomi, budayo, jo akademis di Japang sarato tampek tingga kaisar Japang jo kurisi pamarintahan nagara, jo sakaligus marupokan pusek bisnis jo finansial utamo untuak saluruah Asia Timur.
Tokyo punyo jauah labiah saketek gaduang pancakar langik dibandiangkan jo kota lain nan saukurannyo dek karano paraturan konstruksi gampo buminyo. Bangunan di Tokyo kabanyakan tadiri dari apartemen tingkek randah (6 hinggo 10 lantai) jo rumah kaluargo nan sampik. Tokyo juo marupokan lokasi sistem transportasi massal paliang kompleks di dunia, dan tanamo dek jam-jam sibuknyo nan padek.
Tokyo sacaro harafiah baarati "ibu kota timur" dalam bahaso Japang, arati nan balawanan jo ibu kota lamo di barat, Kyoto, nan dinamokan "saikyo", baarati "ibu kota barat" untuak jangka wakatu nan pendek pado abad ke-19. Hinggo taun 1870-an, Tokyo banamo "Edo". Katiko pusek kakaisaran bapindah dari Kyoto ka Edo, namonyo pun diganti.
Barikuik adolah kota nan punyo hubuangan kota kamba jo Tokyo:[3]
Salain itu, Tokyo punyo ciek pajanjian "partnership" jo London, Britania Raya.[3]
Templat:Tokyo
Templat:Japang
Templat:Kota Panyalanggaro Olimpiade Musim Paneh
Lautan Pasifik (dari bahaso Sepanyol Pacifico, nan bamukasuik "tanang") atau kadang-kadang juo disabuik Lautan Taduah, iyolah kumpulan sado lauik di antaro Asia jo Australasia di sabalah barat, Amerika di sabalah timur, Antartika di sabalah selatan jo Lautan Artik di sabalah utara.
Lautan Pasifik marupoan kumpulan aia tagadang di dunia. Iyo malipuiki kiro-kiro sepertiga muko Bumi, jo laweh sagadang 179.7 juta km² (69.4 juta mi²). Panjangnyo labiah kurang 15,500 km (9,600 bt) dari Lauik Bering di Artik inggo dibateh ais di Lauik Ross di Antartika di selatan. Lautan Pasifik mancapai leba timua-barat tagadang pado kiro-kiro 5 darjah U garih lintang, di mano inyo tabantang kiro-kiro 19,800 km (12,300 mi) dari Indonesia inggo pasisia Colombia. Bateh sabalah barat lautan iko biasonyo talatak di Selat Melaka. Titiak paliang randah di muko Bumi—Jurang Mariana—barado di Lautan Pasifik.
Lautan Pasifik tadiri dari labiah kurang 25 000 kapulauan (labiah dari jumlah kapulauan nan barado di lautan dunia lainnyo jikok digabuang), nan sabagian gadangnyo talatak di selatan katulistiwa.
Di bateh Lautan Pasifik tadapek banyak lautan, nan tagadang adolah Lauik Sulawesi, Lauik Korea, Lauik Cina Timua, Lauik Jepang, Lauik Cino Salatan, Lauik Sulu, Lauik Tasman jo Lauik Kuning. Selat Melaka maubuangan Lautan Pasifik jo Lautan Hindi di sabalah barat, jo Selat Magellan maubuangan Lautan Pasifik jo Lautan Atlantik di sabalah timua.
Gurun Sahara adolah namo sabuah padang pasia paliang gadang di dunia. Namo "Sahara" diambiak dari bahaso Arab nan arati sabananyo "padang pasia".[1]
Sahara talatak di utara Afrika dan barumua 2,5 juta tahun. Padang pasia iko mambantang dari Lautan Atlantik inggo ka Lauik Merah. Dari Lauik Tangah di utara sampai ka Sahel di sabelah selatan. Dari Mauritania di sabalah barat ka Mesir di sabalah timur. Padang pasia iko mambagi banua Afrika manjadi Afrika Utara jo Afrika "nan sabananyo". Kaduo bagian banua iko sangek babeda, baiak sacaro iklim maupun budayo. Laweh padang pasia iko sakitar 9.000.000 km2.[rujuakan?]
Babarapo ribu taun lalu, Sahara adolah padang rumpuik nan ditinggali manusia. Pado abaik ka-3 SM, iklim barubah manjadikan padang rumpuik tasabuik kariang. Urang-urang nan samulo mauninyo kudian bapindah ka tepian Batang Nil nan sabalunnyo babantuak rawo.[2] Kondisi alam manjadikan indak ado paninggalan arkeologis nan batahan di Sahara salain batu tulih. Batu tulih nan ditamukan pado 2007 maindikasikan baso Sahara panah manjadi jalua padagangan di Afrika.[3][4]
Panduduak nan mauni Sahara barasa dari baragam etnis. Di antaro etnis nan mauninyo antaro lain urang Amazigh, baiak nan masih asali cando Tuareg atau kalompok lainnyo nan alah taarabisasi sarupo urang Sahrawi, kudian ado urang Nubia, Zaghawa, Kanuri, Hausa, Songhai, Beja, jo Fulani.
Bahaso Arab manjadi bahaso nan paliang banyak dipakai di siko. Kudian ado bahaso Berber nan dipakai dek urang Amazigh.[5] Salain itu, ado bahaso Parancih nan dipakai nagara-nagara nan sabalunnyo tajajah dek Parancih.[6][7]
 
