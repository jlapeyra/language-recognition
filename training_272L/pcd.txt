Henriette-Marie-Sarah Bernhardt dite Sarah Bernhardt, née à Paris in octobe 1844 pis defunctée dins l'même vile ch' 26 ed marche 1923, ch'est eune éd ches pus importintes tragédiennes franchoèse dech XIXe sièke. 
Lonmée pèr Victor Hugo « chele Voé d'or », mais auchi pèr ches autes « chele Divine » o incore l'« Impératriche dech téïate », ale est kalifiée ed « monste saké » pèr Jean Cocteau. Ch'étot chele preume vedette intarnacionale pis chele preume comédienne à avoér fait des tournées trionfales su ches chinc continints.
Michelangelo di Lodovico Buonarroti Simoni, dit simpelmint Michelangelo (moais perfoés erterduit in picard Mikel-Ainge), nè ch'6 ed march 1475 à Caprese dins l'Répubike florintinne pi défunctè ch'18 ed février 1564 à Rome, il o 'tè un pinte, un estchulpteus, un poète, un arkitecte et pi un urbanisse d'el Heute Ernaiçance.
Miguel de Cervantes Saavedra (29 ed septimbe 1547 à Alcalá de Henares - 23 d'avri 1616 à Madridnote, Espanne) il étoét un romanchier, poète pis dramaturge espaingneul. Il est restè chélèbe por sin roman Don Quichotte, publiè in 1605 pi rconnu conme ech prunme roman moderne.
Virgile, in latin Publius Vergilius Maro, l'est né vers ech 15 ed octope -70 à Andes, dins l'actuele Lombardie pis défuncté ch' 21 ed septimbe -19 à Brindisi. Ch'est un poéte latin contimporin del fin del Républike romaine pis dech début dech rènne dechl'impereu Augusse.
Édith Piaf, ed sin vré nom Édith Giovanna Gassion, née l' 19 éd déchimbe 1915 à Paris, et morte au 10 d'octobe 1963 à Grasse, étot unne canteuse franchoése ed music-hall pi ed variétés. Al est considérèe conme chele canteuse franchoése tipike, surtout à chl' étranger.
Sulonmée à ses débuts « la Môme Piaf », al est à l' origine d' granmint d' succhès, pèr égzimple La Vie en rose, Non, je ne regrette rien, Mon légionnaire, La Foule, Milord o L'Accordéoniste.
Tomas d’Aquin, obin Saint Tomas d’Aquin, il o ‘tè un moéne, filosofe, tiologien italien d’ech XIIIe sièke. Il est étou un Saint por l’Église catolike qui l’considère conme sin « docteus ainjlike », sin pus grand filosofe pi tiologien d’tous ches tans.
Sn'euve el pus connute a s'lonme l'Sonme tiologike (Summa theologica in latin).
Ses rlikes is s'truvtte intérèes dsous ch'moaite-autel d'el Catédrale Toulouse.
Ech grec modérne (obin pus rarmint gré) ch'est unne langue indo-uropéyine, innui parlée par 15 à 22 millions ed locuteus, princhipalemint in Grèche et à Kipre mès ochi par des conmunotés immigrantes et/ou minoritères dins d'otes païs del Urope dech est.
El granmoère [1] ch'est l'étude des élémints d'eune langue.
O treuve dins eune granmoère:
Chele litérature ch'est ech insimble des eufes écrites ou orales comportant unne diminsion estétike[1] ou chele activité participant à leu élaboracion.
Chele litérature se définit conme un aspect particulier del communicacion verbale — orale ou écrite — ki met in ju unne ecsplotacion des arsourches del langue pou multiplier ches effets su ech destinatère, k'i sot lecteu ou auditeu. Innui chele littérature est assochiée à chele chivilisacion des livres par leskels nous parlent à distanche ches auteus.
Ech concept ed litérature a été régulièremint armis in kestion par ches écrivins conme par ches critikes litérères et ches téorichiens. Chepindant, riche ed es diversité formelle sins limite ochi ke ed ses sujets sins chesse arvivifiés ki disent chele condicion humène, chele litérature est preumièremint chele rincontre intre chelui ki, par ses mots, dit lui-même et son monde, et chelui ki arsot et partache che dévolemint.
Chele nature désinne ech pus souvint un insimbe ed fénomènes et pi ed situacions qui peuvette ète fortemint évolutifs mais dont chole transformacion est non essinciellemint ech fait éd l' onme. Ech mot i vient dech latin naturia sinnifiant « che ki écsisse édpis chele nèssanche » ; il évoke donc che ki est dins sin état natif, qui n' a poin té modifié édpis s' nèssanche. 
Dins ch'sins commun, chele nature argroupe :
Din l'clachificacion classique, chés pichons is sont des biètes vertébrées éq vive'te din l'ieu. Is ont du sang froé et pi des nageoères. Souvint il y o des écales.
il y o étou dés espèches din chés Agnathes.
L'étude d'chés pichons:
Cuba o Républike Cuba (in Éspaingnol: República de Cuba), ch'est un état insulaire des Caraïbes formé pèr l' île Cuba (la plus grande île des Antilles), de l'île éd la Jonnesse (lonmée île aux Pins dousqu'in 1976) et pi d' 4 095 cayes et piots iles.
Ech Messike ( Estados Unidos Mexicanos (es) o Mexique in frinsé) il est plaché din l'Anmérike du Nord.
Ele Suisse (in franchoés Confédération Suisse, in alemand Schweizerische Eidgenossenschaft, in italien Confederazione svizzera, pis in romanke Confederaziun svizra) ch'est un poéis d'Urope, dins ches Alpes. 
El a quate langues nacionales : alemand, frinchoés, italien et romanke.
Ele Suisse a unne grande tradicion ed neutralité politike et militére. Ale est chélèbe pou ses moutres, ses chucolas, sin secret bancére qui raclippe ches exilés fiscos et ess estacions ed skis.
El Suisse ch'est un poéis de 41 285 km²  qu'o 26 caintons. Sin chef-yu ch'est Bern. Ches pu grandes villes, ch'est Zürich, Genève, Basel, Bern pis Lausane.
El Suisse o 8 603 900 gins.
El date d'ès criacion ch'est tradicionnèlmint ech'1 aout 1291 avuc ech Pacte fédéral intre Uri, Schwyz pis Unterwald.
Bagdad o Baghdad ( in arabe: بغداد Baġdād) ch'est l'capitale éd l’Irak et pi deul prouvinche éd Bagdad.
Istanbul o bin Istamboul (in turc İstanbul) ch'est eul pus grande ville éd la Turquie. Ch'est auchi  l'eune des pus grandes mégapoles du monne.
Ch' palais d' Topkapı
Porte impériale palais d' Topkapı
Porte des salutations palais d' Topkapı
Ech palais d' Topkapı
Ch' palais éd Dolmabahçe
Dolmabahçe
ech hall des cérémonies - palais éd Dolmabahçe
Mosquée Süleymaniye
Tōkyō      東京     ( Tokyo =  « capitale éd l'est » ), ch' est l' capitale du Japon. L'anchien nom ch'étoué  Edo (江戸). 
Il y avoait pus d' 13 millons d'gins intra-muros in 2013 et pi inviron 37,7 millons d'gins dins l'agglomérachon. 
Chés 23 arrondichemints éspécials à Tokyo rimplacette l'anchienne ville ed Tokyo qu' o té dissoute in 1943. Achteur, ch'est l' préfecture Tōkyō-to qui gère l'ville.
Édseur chés eutes prodjés Wikimédia :
Echl Ochéan Pachifike ch'est chl'ochéan ech pus grind del Tière. I contient intiéremint l'Ochéanie et quèques iles asiatikes (Japon, Philippines ...). L'est intouré per l'Asie, l'Australie, ches Anmérikes pi au sud per l'ochéan Austral.
Eddins o dégote l'ile ed Clipperton, Nouvièle-Calédonie, Wallis-pi-Futuna pi chele Polinésie-Franchoèse.
Ech Sahara o Saara ch'est un grind désert situé dins l'partie nord éd l' Afrike. Ch'est ech pu grind désert caud dech monne.
Ech Sahara possède un climat désertike caud aveuc des étés longs, bigrémint cauds et pi bougrémint sés tandis qu' chés ivers i sont courts, doux à cauds et un molé pus cruts éq pindant chele saison caude mais reste'te très sés.
