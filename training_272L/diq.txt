Sarah Bernhardt (b. 22 Tışrino Verên 1844 - m. 26 Adar 1923) yew aktrisa tiyatroya Fransıza. 
Molière, yew şair, kayker û nuştekaro Fransız biyo. Edebiyatê Fransızi de caê ey zaf muhimo. Xeylê eserê edebi verdê xo dıma. 
Wolfgang Amadeus Mozart (b. 27 Çele 1756 - 5 Kanun 1791) yew bestekaro Awıstıryayıc biyo. Serra 1756ıne de sûka Salzburgi de ameyo riyê dınya. Amre xo de 600 ra zaf beste vıraşto u  beste xo zaf namadare. Esere ey  Weyweke Figaro (Le nozze di Figaro) tewr zaf şınasiyeno. Mozart serra 1791ıne de Wiyana de merdo.
Marco Polo (b. 15 Keşkelun 1254, Venedik - m. 1324) yew nuştekar, geyrayoğ, tuccar û keşıfkaro İtalyan biyo. Piyê ey Niccolo Polo zi yew kaşıf û tuccaro namdar biyo. Tayê çımeyan eslê ey Macar nuşto. Dınya de zaf cayan ra geyreyayo û kıtab nuşto. 
Reşayışê Marco Poloyi be Çin
Marco Polo Il Milione
Nikola Tesla yew mucid, muhendisê makina u elektrikiyo. Eslê cı Sırbo ( 10 Temuz 1856 - 7 Çele 1943). Ewro sistemê Elektriki de karıyaye Rodayışo Alternatif ey keşf kerdo.
Tesla İmperatoriya Austurya de ameyo dınya. Piyê cı yew papazê Kılisa bı. Tesla panc bıray u way bi. Milka, Angelina u Marica way cı bi u  Dane  zi bıray cı bı. Danê hewna Tesla panc setê beno se Bergiri ra guneno era u mıreno. 
Smiljan de şıno mekteb.  No mekteb dê Xristiyaney, Aritmetik u Almanki mıseno. Kolej de profesorê mektebi ra ilham gêno u tay temaşeyanê ceyrani rê xeyran maneno. Tesla xo mezg ra Hesabê integrali kerdê. Mektebê çehar seran ey hirê sera miyan de qedina u biyo mezun. Gencina xo de ey kıtabanê Mark Twaini wendê u zerqê mezgê ey dehana beno hera. Mektebê berzi Graz de dewam kerd. 3 seran dê piyê cı merd. Çend seri Ey nêşa xo idare kero. Ey çend zemani xo da şımıtene u xumar. Ey pê xumariya deynê xo da u ihtisasê xo dewam kerd  lakin mekteb nimçe vırada. . 
Tesla, seranê 1870an dê Mıhendisey u Fiziki sero ihtisas kerdo. Seraniya seranê 1880an de Telefoni sero şirketê Continental Edison'i dê guriyayış dê esanayiya enerciyê  elektrik sero ey tertib cerrebnayışi kerdi bi. 
1884 de o ravêrd Dewletê Amerikayê Yewbiyayey u Welatdariyey gırot. Veraniya guriyayışê xoyê şexsi o şirketê Edison Machine Works' dê guriya. Dıma tay wertaxana piya şirketi u laboratuari saz kerdi. Ey patentê (RA) motorê indüksiyon ra sera 1888 de terefê lisansê şirketê Westinghouse Electric ra xeylê pere kerd qezenc u seba proceyanê binanê xo rê finansman kerd xo dest.
Jean-Paul Sartre, ser 1905 dı, Fransa dı ameyo dınya u ser 1980 dı zi şiyo héqeyda xü ser. Serra 1965 da Sartre Xelatê Nobeli gıroto.
Sartre, ser 1905 dı, Fransa dı ameyo dınya u ser 1980 dı zi şiyo héqeyda xo ser. Çı wext Sartre beno hirê sere piyê cı şıno réhmet. Dıma merdenda piyê Sartre maya cı newedera zewêcêna. Pilıxê Sartre, Sartre kêy xü dı nêwazeno u xalê Sartre kêy xalê xü dı gırd beno. Xalê Sartre profesorê zıwandê Almanki biyo. Xalê cı Sartre rıseno qolej. Mektebo kı Sartre Paris dı şıno, qolêjê do bol qaliteli u mektebê do zaf mühim biyo. No Qolêj zeydê mektebê İngilizan Oxford biyo u tenya qeçekê brokrat u qandê qeçekê dewlemendan biyo. Sartre mektebê xü bı dereceda jewemina qedeyneno. Eger merdım wazeno héyatê Sartre bızano gerek merdım kıtabıciyê "Word" (Qıse, Vate) bıwano.
Kıtabê cı "La Nausée" (Qıcıx) 1938 dı Paris dı Éditinos Gallîmard dı neşır biyo. Kıtabê cı yê kı cı kerdo gırd u filosofê Estbiyayenı (existentialism) noyo; "L’être et le Néant 1943" (Estbiyayenı u nêbiyayenı) o.
1964 dı Müjganeya Nobeli danê cı. Labırê o neşıno Swêd (İsveç) u Müjganeya Nobeli nêgino. Semedê nêgırotenda müjaganeyda Nobeli zi wuna vano; "Müjganeya Nobeli zeydê kaydê qeçekano u na müjganey nuştoxi pêra abırneno. Yanim nuştoxi rındi u nuştoxi nerındi/xırabi" Fıkrê J.P.Sartre noyo; "Héme nuştoxi tenya çiyê ser nênuşnenê u merdım nêşeno héme nuştoxan u nuştoxi bıyaro pêhetö ayni ju cıxızer/xeti ser."
Nuştox J.P.Sartre wextê xu dı politik nêbiyo, lejê cihanê dıdını dı ey rışenê éskerey/lejkarey o no wuca dı beno metrolog. Rojê lejkarê/éskerê Hitleri xü erzenê éskeranê Fransızan ser u wuca dı J.P.Sartre esir kewno. İntrese/ilgiyê cı bı politika/siyaset qampê esiran dı beno u çı wext Hitler lej cihanê dıdını vıni keno tepya, J.P.Sartre werzeno peydı şıno Fransa u beno ézayê Partiyê Komünistê Fransa. J.P.Sartre parti dı bol aktiv beno u bol gürwezi gêno xü ser u kewno barê gıranan bın. Éyni wext dı zi bol bol nusneno u o demı zi kıtabê xü yê "Estbiyayenı u Marksizım" nuşneno. J.P.Sartre komünist o u fıkrê Marksizımi paweno. Semed fıkrandê J.P.Sartre êy parti ra erzenê/ixrac kenê. Semedê eştenda cı zi vanê J.P.Sartre zaf radiqal o. Yanim embazê cıyê parti wuni vanê. Embazê cı vanê kı "Fıkrê J.P.Sartre vırayayo". Hélbiki J.P.Sartre fıkrê xü re qet taviz nêdayo u fıkrê xü yê Marksizım her tım pawuto u êy rê wahêr vıcyayo u vato; "Ez ideoloji (fıkrê siyaysi) yê xü yê Marksizım ra taviz nêdana u xü nêvırnena". Nuşteyê J.P.Sartre her çendı Estbiyayenı seroyo zi o her hal u kar dı felsefeyê Marksizımi pawuto u o ideoloji kar ardo. Tenya gıraneya xü dayo psikoloji (ilmê nefsi), sosyoloji (ilmê şarı), mantıq u felsefey serı. kıtabi kı nuşnayo ina zi ekolê (rayada newe) akerdo. La merdım şeno vaco kı ekolê "Estbiyayenı yanim existentialism".
Embaza J.P.Sartre, Simon de Beauvoir biya. Simon u J.P.Sartre qolej piya éyni wext dı wendê u piya zi mektebi qedêynayê. Cüwyayışê/héyatê J.P.Sartre dı rolê Simone zaf gırdo u Simone cayê do hera u gırd gêna. Simone nuşten dı, niqaş (münaqaşe) dı zaf yaremeteyda J.P.Sartre kena. Merdım şeno vaco kı, hıma hıma qıritikê héme kıtabandê cı Simone kerdê. Ewropa dı ézayê héreketê serbest kerdenda cınyan (héreketê pawutenda héqê cınyan) kıtabandê Simone de Beauvoir ze İncilı u zeydê Qüréniya wanenê. Simon de Beauvoir qandê héqê cınyan (feminizım) bol nuşnayo u rolê do zaf gırd gıroto xü doşi. Héyatê xü yê şexsi dı Sımone de Beauvoir cınêkêda biseksüel/bisexuel biya. Simone héyatê xü yê şexsi dı zaf serbest biya.
J.P.Sartre vano; "İnsani/merdımi miyanê ju kaosê dı cüwenê u insani tenya çiyê zanê o zi merdenda insanan o." La çiyêdo raşt esto kı o zi sebo-senêbo çı wext, wextê insani ame merdım mıreno u tenya o raşto. Her çıçi bıbo u nêbo rojê merdım mıreno u raşteya héyati zi noyo. J.P.Sartre vano; "Héyat dı raşt u çewt çınyo. Merdım nêşeno vaco no çi çewto u no çi raşto. Beno kı çiyêkı qandê mı raşto u qandê jewna çewto, yan zi çiyê kı mırê çewto jewnarê raşto." Qandê teoriyê xü J.P.Sartre nımuneyê dano u vano; "Bıfıkriyê botê/gemiyê/kelek esto u şıma zi qaptanê nêy botiyê. Na botı kompas, xarita, tayfa u gürweyoxi çınyê u şıma tenya bı seredê xü yê u mezgdê ma zi héndı zelal nêbiya u héme çi fınê dı yeno vırnayış u ma gemiyê xü dı tenya bı seredê xü mecburê bıbê qaptanê boti u ma mecburê botê xü bıramê u raya cı raşt kerê. No halı dı merdım nêşeno boti verado u bıremo. Mesuliyetê merdımi esto u wuca dı mesuliyetê merdımi dı (2) qato. No yeno no méne (mana), o çiyê kı ez kena u vırazena mesuleê êy çi zi tenya ez a. Ez wazena nêy çiy bımısna insanan kı inasani zeydê mına bıkerê. Nımune; Çı wext ez merdımê kışena u no yeno no méne; çiyê kı ez kena, bı êya ez wazena insanan rê bımısna ka çiyê kı mı kerd raşto u şıma zi zeydê mına bıkerê."
Merdımi/insani cıwiyayışê/'heyatê xü dı tenyayê. No yeno no méne, héme merdımi gerek bı xü qerer bigirê ka êyê çıçi wazenê u nêwazenê. No zi xü dı poşmaney ano u na poşmaney zi poşmaneya ma yo u gerek ma bı êy poşmaneya xü ya bıcüwê.
Şı wext botı rota vırneno u kewno raya çewtı, êy kı xü bınê boti/keleki dı nımnenê qederê xü qebul kenê u êy zi benê zeydê çiya. J.P.Sartre vano; "İnsani kı héme çirê vanê e- beno u zeydê şımao vano u kar nêkeno, o merdım tenya leymınêya héyatiyo, barê şariyo." J.P.Sartre kıtabê xü yê "Qıcıx" (La Nausée) zi qandê coy nuşnayo. J.P.Sartre vano; "Çiyê kı ma kenê u mesulê êy çi zi ma yê u ma nêşenê jewna bıxapeynê u vacê sucdarê nêy çi jewnayo."
1. İhtiyacê biyolojik (rakewtenı, nan werdenı u ihtiyacê cinsi/sex)
2. Serbesteyda insanan
a) Ma tameşeyê xü kenê u vinenê kı ma 'heyati ra leteyênê.
b) Analoji (ver piya ardenı) tiya dı J.P.Sartre wuni vano; "Estbiyayenı dı méneyê ez, zeydê çi qebul nêbeno. Merdım nêşeno çiy u insan bıdo pêver"
c) Na qedeme dı J.P.Sartre ver Freud qısey keno u vano;"Eger ma mezgdê xü çiyê bınımnê no yeno no méne kı, ma bı xü qerer gıroto kı ma êy çi xo mezgdı bınımnê." Freud vano; "Ma qırbaniyê u ma bı xo nêşenê qerer bigirê."
d) Serbestey = qandê rocê ravêy, qandê wextê newey = imkani, cüwayışê wextê ravey imkanê insanan o.
J.P.Sartre vano; "Merdım nêwaştendê xo dı u mezgdê xo dı hépıs o u ma nêşenê bıkewê mezgdê jewna u mezgdê jewna bıvırnê. Hıma ma şenê fıkrê ina texmin kerê u ma şenê texminê xo vacê. Ma nêşenê êkit vacê ka o merdımo çıçi fıkrêno. Bıfıkrê ju kı ma cı dı éyni doşeki serdı zi rakewno, ma nêzanê ka o insano çıçi fıkrêno"
Héyatêdo weş, héyatêdo bêzuri u bêqülp. Qandê jewna zuri kerdenı, xapeynayenda xü yo. Yanim merdım bı zurandê xü ya tenya xü xapeyneno u nêşeno kesna bıxapeyno. Gerek merdım raşt bo u bêzuri bo. Zuri qeliteyê medımi vısneno/nızım keno u çımê insanan, embazan ra, dostan ra merdım kewno. Merdım beno merdımêdo bêqelite u héme çira mühim gerek merdım xü nêxapeyno. Qandê kı bı zuri kerdena merdım tenya xü xapeyneno. Merdım vano belki merdım insani binan xapeynayo, lakim wuni niyo. Qandê kı merdım bı zurandê xü ya tenya xü xapeyneno. Xapeynayenda xü xapeynayenda şari ra dıha zırarliyo. Qandê kı xapeynayen u zurı neweşeyo.
İnsani xü peyda kenê. İnsani senin xü peyda kenê? İnsani xü, bı xü peyda kenê. Çı werxt zuriyê ma bın awı dı ma rê ray bımısno, no yeno no méne ma zey insaniya, ma bênameyê, bêcısın-bêasnasê u bı noya zi mısneno kı ma niyameyê mertebedê insanan. Ma o çax insaneya xü veradanê jewna qedema u ma insani kenê zeydê "çi", insani benê zeydê "çi" o çax ma do sekerê, qandê insani nêbê zeydê çiya. Gerek ma bı xü qerer bigirê ka o çiyêkı ma kenê u wazenê bıkerê u êy çi zi gerek ma zuran ra bıreynê u raçteya cı cırê bımısnê.
Charles de Gaulle, yew siyasetkaro Fransızo. Ey reisêcumhuriya dewleta Fransa kerda. 
Sılêman I yew sultanê İmperatoriya Usmanıcan biyo. Namey cıyo bin Kanuni Sultan Süleymano (be Tırkiyê Usmanıcan: سليمان، أنا قبل, Süleyman-ı evvel) (b. 27 Nisane 1495, Trabzon – m. 6 Keşkelun 1566, Zigetvar), leqeba cı Muhteşem Suleymano. Hıkumdarê Usmanıcanê 10. (desıne) biyo.  Erebki de zi Saibü'l Aşereri'l Kamilet cırê vaciyao.
1521 de Belgrad, 1522 de Rodos, 1526 de Mohaç, 1534 de Beğdad u Tebrizi ra, 1538 de Boğdan pêro u Preweze, 1541 de Macarıstan pêro, 1543 de Estergon, 1551 de Trablusgarp, 1566 de Zigetvar Kanuni gırewt.  Selim I. ra 6.557.000 km2 imperatoriye gırewte, 46 serran de kerde 14.893.000 km2. (Ewropa de 1.998.000 km2, Asya de 4.169.000 km2, Afrika de zi 8.726.000 km2). Verê fethi, Zigetvar de 6 Keşkelun 1566 de merd.
Okyanusê Hindi de
Lecê Preveze
Viyana
İradeyo serbest oyo ke dinan ra gore, Homay merdımi wına afernê ke wayirê iradeyê serbestiyê. Yew netice dayışê iradeyê serbesti zi oyo ke, gereke merdım qebul bıkero, merdımê ke wayirê iradeyê serbestiyê, beno ke bêedalet u xırabıni bıbê. Eke iradeyê mayo serbest mebiyêne, yew robot ra ferqê ma nêmendêne. 
No mıdefa, xırabiya ke rıyê merdıman ra bena, teyna cewabê aye dano. Yew dınyaya ke tey nêweşiyê ya zii afato tebii çıniyê, eke ma tey weşiya xo bıramıtêne, u raşti ki decê ke dınya de, sebebê xoyo tek merdım bıbiyêne, o weziyet de ma şayêne vacime: iradeyo serbesto ke cı ra zafêr muhimo, xırabiye parçeyê eya, cıra nêbena. Feqet dınyaya ma, dınyaya wınasyêna ke, decê sebebanê tebiiyan zi tey estê. Afetanê tebiiyan de beno ke saetê de be hezaran kesi mırenê. Beno ke nêweşiyê pêskari be milyonan kesi sureyê do kılm de kışenê. Beno ke merdım biyayış ra be qusıran ra piya, bbe nêweşiyan ra piya yenê dınya. İradeyo serbest ninanê pêro piya ra durımê do bêelaqayo. Merdımi pêro be iradeyanê xoyê serbestan qerar bıdê ke rındi bê, anciya zi dınya de dec beno. 
Fıkrê teisti ra gore cenet de qet xırabiye çıniya. Royê ke cenet de ca gênê, yew robotê? Merdımi wextê dê kılmi rê, iradeyo serbesto ke xusısiytê do zaf qıymetıno, wayirê cı benê da, merdışi ra tepeya eke şiyay cenet, ey kenê vındi?
Budizm (Sanskritki de: dharma; Paliki de: dhamma) oyo ke dino ke dınya ser de 500 milyon ra zafêri bawerkerdoğê xo estê. No din raveri Hindıstan de veciyo u be averşiyayışê zemani ra verocê rocvetışê Asya u rocvetışê Asya de cayanê zey Çin, Japonya, Korya, Moğolıstan, Nepal, Sri Lanka, Taylanda u Tibet de vıla biyo.[1]
Xeylê hetê vênayışi ra gore, Budizm dino ya zi felsefeyo u emelê xo dec u çetıniya dınya ra, çımeyê ninan akerdene u vetene u desto bin ra zi decê cıwiyayışi merdum ser ra vetene waştena Budizmio. Doktrin u çiyê ke musnayenê Budizm de, metodê xo zerreyê ra qaytkerdış zey meditasyon, anciya dınya rê ameyış u çarnayışê biyayış-merdışi yani reenkarnasyon u karma yani gıreyê çıra-peyniye (sebeb-netıce) ra Budizm yeno pera.
Budizm, Sanskritki u Paliki de nuşteyê Budistiê verêni de arezeyê xo oyo ke 'kamo ke ferqê xo dero', yanê çekuya Buddha ra aferiyaya. Siddhartha oyo ke merdumo ke Budizm vıraşto, veto qebul beno. Siddharta semedê decanê heyati, decê ke merdum vêneno inan qalkerdene  xeylê serran guriyo u kar kerdo. Tewr peyên de zi o diyo ke be ideolociya manewiye ra o şeno menaya decan a kero u vaco. Dıma zi bawer beno ke Siddharta resayo Buda.[2]
Budizm, merdışê Siddhartha Gautami ra panc sey serran ra tepeya, nêmadeyê Hindi de u dıma zi Asya u cayanê dınyaya binan de vıla biyo. Budizm Hindıstan de be zemani ra tesırê xo vıni kerdo, verocê rocvetışê Asya u Rocvetışê Dûri de, kulturê enê şaran de tesırê xo hıma mocneno. Budizm dinan miyan de yew dinê do nonteisto u transteisto[3], yanê no din de çiyê zey Homay ya zi çiyê zey peyğamberi ca nêgênê, hema Buda merdumanê budistan çım de merdumê do firaz u bımbarek vêniyeno.
Bawer beno u fıkıriyeno ke Siddhartha Gautama Nepal de Lumbini de[4] maya xo ra biyo. İdaya bine zi esta ke vaciyeno ke Buda sinorê Hindıstan u Nepali de Kapilavastu de ameyo dınya. Yanê cayê biyayışê xo tam nêzaniyeno. Ana vaciyeno ke hêkatê heyatê Buday anayo, klanê Siddhartha Gautama u eşira Sakya ra yew prens yeno dınya. Maya xo ra biyayışê xo ra tepiya, piyê xo qral Suddhodana rê yew merdumo zana yeno. Zana, Siddhartha sero vano ke: 
Piyê Siddharthay wazeno ke zemanê averi de cayê xo ra lacê xo ravêro u pêro heyatê xo de dec u merdış nêvêyno u heme çiyanê xırabınan ra bêxebere bo. Coke ra ke Siddhartha, heyatê xo de heta serra cıya 29ıne ra seraye de vêreno u çiyê ke nefsê merdumi wazeno, payê xo ra yenê, yanê zengıniye miyan de weşiya xo rameno. Hema ğeyretê piyê xo kar nêkeno u Prens Siddharta vist u new serri biyo u heyatê xo de raveri vêneno ke yew kıhalık deceno. Ney ra tepiya Siddharta seraye ra veciyeno u teberê seraye de geyreno, feteliyeno. Yew merdumo nêweş, yew merde u derwêş vêneno. [5] Dıma Siddharta ferq keno ke heyat dec u qeder rameno, u semedê decan qedniyene, peyni dayene qerar dano u zey aşıq u derwêş cıwiyeno.
Camêrd merdımo neriyo. Camêrd pêro semedê pilê nerili ifadekerdene ra guriyeno, lac zi semedê qıcê neri ifadekerdene ra guriyeno. Zey çıçıkınanê neriyê binan, merdıman de camêrd zi raya cênetike ra maya xo ra kromozomê Xi u piyê xo ra zi kromozomê Yi gêno. Hem hormonê camêrdan (testosteron) hem zi hormonê cêniyan (ostrojen) camêrdi sero estê. Hema hormonê neri deha zêdeyo, coka xısusiyetê neriyan beno xo ser. Enê ferq ra merdım ya beno neri ya zi beno mayki. Eke hormonan miyan de ferq kemiyo se o taw merdım xısusiyetanê her dı cınsiyetan beno xo ser u be dı cınsiyetan (neri u mayki) yeno dınya zey interseksuel.
Sosyalizm yew fıkrêke iqtısadi û siyasiyo. Sosyalizm bı nûştanê Karl Marks û Fredik Engels i hamey şınasyayişi. Gorey fıkrê sosyalizmi heme persê merdımiye ke eyro estê sebebê ine kapitalizmo. Eke qapitalizm bêro wedartışi persê merdıman zi go bıqedyo. Sosyalizm idda keno ke heme merdımi yewê û gere ena yewitiye ine iqtısadide zi bıbo. Yeno vatışi ke Lenini bı kitabanê xo fıkrê sosyalizmi kerdo bıreyîr û dao vıla kerdışi. Sosyalizm seserey vistınede zehf hameo pêgırotışi heya ke biyo şeklê dewletêke zey Rusya. Dımay 1993 ke Sovyet Rusya raşaya sosyalizm zi namdariye xo bı tay.
Yewiya Mıletanê İngılızi (İngılızki: Commonwealth of Nations) yew koalisyono miyanê şarano ke şarê ke zemanê veri de yew parçey İmperatoriya Britanya biy ra yeno pêra. Commonwealth zıwano İngılızkiyo kıhan ra yeno, fayde areze keno ke ewro be xo dewletê da xosere areze keno. Britanya, DAY, Australya u dewletê bini gênê eno koalisyon miyan.
Gorey ezayiye u mıntıqan ra rêzkerdış:
Tırki (be Tırki: Türkçe) lızgey zıwananê Oğuzi ra yew zıwanê do aidê zıwananê  Altayo. Tırki resmi zıwanê Tırkiyao u Cumhuriyetê Tırkê Qıbrısê Zımey, Bulğarıstan, Yunanıstan, Makedonya, Moldawya, Suriya u İraq de qısey beno. Zıwanzanaoğan miyan de cı rê Tırkiyê Tırkiya ki vaciyeno. Teqriben 70-80 milyon merdumi Tirki qısey (qal) kenê. 
Tırki de zaf mıxtelif feki estê, ninan ra fekê Estamoli ewro Tırkiyo berz teşkil keno.   
Tırkiya de taê fekê bini ki mıntıqa Deryayê Siay, Anadoliya rocakewtene u mıntıqa Egey de qısey benê.
Wextê İmperatoriya Usmanıcan de Tırki be alfabey Erebki nuşiyêne. Serra 1928ine de terefê M. Kemal Atatürki ra vurniya u o ra nat be alfabey Latinki nuşiya. 
Serra 1932ine de ki Cemiyetê Cıgeyrayışê Tırki (Türk Dil Kurumu) niya ro.
Alfabê Tırki de 29 (vist u new) herfi estê.
Herfê gırdi: A B C Ç D E F G Ğ H I İ J K L M N O Ö P R S Ş T U Ü V Y Z
Herfê qıci: a b c ç d e f g ğ h ı i j k l m n o ö p r s ş t u ü v y z
Tabela cêrêne de herfê ke tede çıniyê, nê zey ê Zazaki telafuz benê (yenê wendış).
Tırki de ebe izafey namey (halê genitifi) ra pia şeş halê naman estê:
Merkur (sembolê cı: ), yew estarey sistemê rocio. Geyrenıko ke roci ra tewr nezdiyo. Dormey roci de 87.969 rocan de yew rae geyreno. 
Bazi (lat. Brachium) yew leteyê armeyo u baziyê cerêni ra gırediyayiyo.
Xeylê ke barê gırani ke insani kerdi, baziy benê gırsi ya ki eke sporê gıraniya hewafiştayışi kerd. Labelê, tayê estê ke ney ebe ilacan (anabolika) ra kenê. 
Çıçıyıni (be Latinki: mammalia) alemê heywananê, êyê kê pa çıçe esto, inan rê vanê.
Dare yew tewrê nebatiyo. Ma dare semedo ke pelanê nuştışi vırazenê û xebetnenê, ma semedo ke aletanê keyey xebetnenê. Serde zi dari Oksicen  danê ma û nêverdenê hezaz vıraziyo. Dergiye daran ware bi ware vûryenê. Tewırê daran zehfê. 
Qelay, tabloyo periyodiki de yew elemento. Amarê atomiyê cı 50o. Tabloyo periyodiki de sembolê cı Sn'yo û be Latinki stannum ra yeno. Rengê cı zey sêmiyo.
Geometri (Yunanki: γεωμετρία; geo = erd, metria = nizam) yew lıngê ilmê matematikiya. Geometriy evne şekle biçimı u ni nora nevi bicimı vırazeno. Maksadê xo zey ilmanê binano, yanê heyatê merduman rehet kero.
Qare yew babetê çarkınarano. Çar kınarê qarey pêro piya têdüstê yewbiniê. Eke ma yew kınarê qarey rê "a" vacime, formulê arêdayışê (yekun) dormey qarey wına/nia beno: 
Gılorek zıwanê Tırki dı "Daire"yo. İnsonı klorı tım xora pers kerde ma no şekle senino tarixecı nezono ama kona mezopotamyadı no seni beno vete boyne nıka klorı zaredı krişe en gırd cap o ma no capra ay klore hesp kemı mesela nime captıcı 4 vo ina yev klor zare caycı (4*4)n(pi) o.
Nıkaji bovnemı prızmaye carkoso neyrejı yev numune bıdıse kutiye kıvritı beno bıcımeı vuniyo neyse neyji formilije bıkımı:
Misal ma desttı x=darecı:5 y=horiyınacı:6 z=herayınacı:7 yev prizma esto nıka ma bovnemı ma tum riyone cayondıcı seni hesap kemı pero 6 tane riyecı esto ma ney formılıze kerdımıse 
Cayondı tüm ri=2*(x*z + x*y + y*z)
Hamecıji=X*Y*Z o.
Transistor ju elemento elektırıg u elektronig de elektırıg nem ravernoğo. Vazifa ğo rakerdene u cadayena siteme elektırıgın u elektronigıno. Neyik eve lewiyayise mekanik nii, tık teyniya eve sinyalune elektırıg ano hure (keno). 
Transistoru, pırtleye tım çiye elektirıg u elektronigıno. Ğeberu rusnayene (bışavıtene) u guretene ra bice, kompütoru, sistemune otometig de estê. 
Manâ Transistor, zone İngilizki de Transfer ra veciyo.
Kolezyum, ban û tiyatroyo ke İtalya de, sûka Roma de ca gêno. No cayê tiyatroyi İsayi ra dıme serra 72yıne de vıraziyayo. Namê xo Arena biyo, hema dıma vuriyayo û biyo Kolezyum. Tarixê 7ê Temuzi de çıniyayo we û kewto lista mirasi. Kolezyum turistan zaf anceno xo ser û turisti zaf yenê naca.
Opera, herunda qıseykerdene de tiyatro de be deyirvatışan ra sahne de kaykerdışo. Ferqê opera û tiyatroyi, opera de cayê deyiran biyayışo.
Yunanıstano Antik, yew caygeo tarixiyo. Ewro cayê xo Yunanıstan, dormey Anatoliye, dormey deryay siyay, verocê İtalya de ca gêno. Tarixê Yunanıstanê Antiki seserra 7ıne de sıfte kerdo u be seserra 1ıne ra piya be işğalê Roma qediyao. Yunanıstano Gırd be İskenderê Gırdi ra piya hem kultur de hem felsefe de hem zi cıwiyayış de zaf gırd biyo, aver şiyo. 
Sazbiyayışê tarixê Yunanıstani belli niyo, hema tarixê Yunanıstanê Antiki beno panc letey:
Be xırabiyayışê sivilizasyonê Mikeni, Yunanıstan de dewro tari qediyao u tarixê Yunanıstanê Antiki sıfte kerdo. Yunanıstanê Antiki de namey sûkan polis biyo. Nıfusê Yunanıstani seserra 3ıne de texminen 8-10 milyoni bi u Yunanıstano Antik de kolonizasyon sıfte kerdo. Raveri, dormey rocawanê Andoliye, Trakya u Qıbrısi kolonize biyê. Dıma dormey Deryay Marmara, zımey Anadoliye, adey Deryay Miyanêni, verocê İtalya u verocê Fransa kolonize biyê. Pey ra Yunanan dormey Ukrayna, dormey zımey Afrika zi koloni kerdê u enê mıntıqey aidê Yunanıstanê Antiki biyê. Dewletanê Yunanıstanê Antiki be Persan mucadele kerdo u zaf xırab biyê. Dıme ra zi İskendero Gırd erdê Yunanıstanê Antiki vısto ra destê xo u tarixê Yunanıstano Antik qediyao.
Kanada yew dewleta. Cayê xo mıntıqa ra zımeyê qıtaya Amerika dero. Zımeyê Kanada de Okyanuso Arktik, veroc de Dewletê Amerikayê Yewbiyayey, rocawan de Okyanuso Gırd, rocvetış de Okyanuso Atlantik û Welato Kewe estê. Paytextê Kanada Ottowayo. Kanada eyaletan ra yena pêra (mıteşekkıla) û 13 eyaletê xo estê. Kanada ezaya NATO, Mılliyetanê Yewbiyayiyan (UN), NAFTA, û G8iya.
İşğalê şaranê Ewropayıcan ra ver, eşirê Postesuran Kanada sero cıwayêyi bi; nê wahêrê ê erdi bi. Wextê esrê 15ıne de mılletanê Ewropa qıtaya Amerika işğal kerde. Eskeranê Ewropa hem Dewletanê Amerikayê Yewbiyayeyan de, hem zi Kanada de zaf Postesuri kışti, be guman 11 milyon merdumi tertele ra merdê. Verên de Kanada koloniya/mıstemera Britanya biye. Labelê Kanada xoseriya temame nêgırewte. Nıka Kanada gırêdayiya qraliya Britanyawa. Cengê Dınyayê I. û II. de dewleta Kanada bêhet mende.
İklimê Kanada zaf serdıno. Mıntıqa ra zımeyê xo zaf cemedıno. Awa ke iklimê Kanada zaf serdıno, şarê Kanada sindorê Amerika ra nêzdi nışeno ro.
Bacarê Gırdi:
Bacarê Torontoyi zaf raver şiyo. Tede banê xeylê berzi estê. Toronto bacarê borsayo, merkezê iqtısadê Kanadayo.
Nıfusê Kanada 32,5 milyono. Zaf mılletan ra insani estê: İngılızi (%19,2), Frenki (%15,7), İskoçi (%14), İrlandıci (%12,9), Elmani (%9,0), İtalyani (%4,3), Çinıci (%3,5) û Postesuri (%3,4). Dinê Kanada İsewitiya û mezhebê mıletê Kanada Katoliko. Labelê dino resmi çıniyo. Tayê Mısılmani, Musewiyi zi estê. Zıwano resmi İngılızki û Frenkiyo.
İqtısadê Kanada zaf gırdo. Endustriya koli û petroli zaf mıhima. Herunda standardê heyati berza. Labelê Kanada iqtısad û kulturê Dewletanê Amerikayê Yewbiyayeyan ra zaf tesir biya.
Rusya (Росси́я, Rossiya) ya zi Federasyonê Rusya (Российская Федерация Rossiyskaya Federatsiya), yew cumhuriyeto federalo ke qıtayanê Ewropa u Asya sero ronayiyo. Dewleta Rusya zaf gırda; dınya de ê yewına (1). Zımey (Şımalê) Rusya de Okyanuso Arktik; veroc (cenub) de Azerbaycan, Gurcıstan, Qazaxıstan u Çin; rocawan (ğerb) de Ukrayna, Belarus, Letonya, Litwanya, Estonya, Polonya u Finlanda; rocakewtene (rocvetış, şerq) de Japonya, Dewletê Amerikaê Yewbiyaey u Okyanuso Pasifik estê. Paytextê Rusya Moskowao. Rusya 6 eyaletan u 21 cumhuriyetan ra yena pêra (mıteşekkıla). Rusya ezaa Mıletê Yewbiyayey, u G8ia.
Ewelan da, taxriben seserra 15., Rusya qewetı nibıp. Feqat penira seserra 15., Rusya zaf cengênan guret u biya zaf gırd. Feqat dewletê Rusya, Cengê Dınyaê I kerde vinı sebake dewrimi kominizm. Serra 1917 SSCB vıraziyê. Waxye Cengê Dınyaê II, Rusya guret rocakewtenê (rocvetış, şerq) Ewropa (Ukrayna, Belarus, Letonya, Litwanya, Estonya, Polonya). Serra 1990, SSCB merd (biya xırap). Inkê/Nıka Rusya tık tenaya.
Sebatê dewletê Rusya zaf gırda, iklimê Rusya zaf veriyena. Zimeyê Rusya zaf serdina feqat veroc (cenub) Rusya zaf germina. Hem cemedun (buzulun) hem çolun estê.
Bacarê gırdi:
Suka Moskowa zaf rever şiya. Banê xeylê berzi estê, bacarê dewizio, paytextê borsao, hem merkezê iqtısadê Rusyao hem merkezê siyasetê Rusyao.
Nıfusê Rusya 142,8 milyonia. Şarê Rusan Ewropa sera runışti; taê merduman Asya sera runışti. Zerri dewletê Rusya da zaf değişik milletan estê (Turkan, Armeniyan, Ukraynian, Tataran). Dinê Rusya İsewitine/Xrıstiyanine u itıqatê mılletê Rusya Ortodoxa. Zaf Mısılmani taê Musewi estê. Rusya da Musewi zaf quwetliya. Zıwanê resmi Ruski ya; feqat şarê Rusan zaf ziwanan qıse kena.
Waxtê SSBC da Iqtısadê Rusya zaf qewetın biyo. Feqat inke/nıka Iqtısadê Rusya zaf qewetı niya. Zaf eyaletan peyser mendo. Teknolociy Rusya zaf be kaliteli niya. Endustriy petrol u gas zaf mohima. Cinku, Dewleti Rusya Ewropa da zaf gasan rotena. Standardê xêyat Rusya da hol niyo. Zaf merdumun şiya Amerika u Ewropa semed perey.
Bangkok (be Taiki: กรุงเทพมหานคร), sûka Taylandaya tewr gırda û paytextê dewleto. Serra 2010ıne dı gorey amarê resmi nıfusê Bangkoki 8,280,925 nefero. 
Namey sûke Tayki dı 166 herfe ra "Krung Thep Mahanakhon Amon Rattanakosin Mahinthara Yuthaya Mahadilok Phop Noppharat Ratchathani Burirom Udomratchaniwet Mahasathan Amon Piman Awatan Sathit Sakkathattiya Witsanukam Prasit"o. 
Jakarta, Hanoi, Vientiane, Washington D.C., Sankt Petersburg, Manila, Pekin, Budapeşt, Brisbane, Astana, Chaozhou, Fukuoka, Seul, Guangzhou, Lausanne, Busan, Chongqing, Tianjin, Anqara, Georgetown, Aichi Prefecture, Shanghai, Phnom Penh, Tehran, Shandong, Wuhan, Moskowa, Fukuoka Prefecture, Taipei û Estanbol 
Meka (Erebki: مكة), Erebıstanê Seudi de jû sûka.
Medina 
Okyanuso Arktik ya zi Okyanuso Cemedêno Zıme ya zi Deryao Cemedêno Zıme yew okyanosê dınyao. Miyandê qıtanê Ewrasya u qıtay Amerika de ca gêno. Dormey Okyanusê Arktiki de Rusya, Kanada, DAY, Greenland u Norweç estê. Riyê erdê Okyanusê Arktiki 14.090.000 km²o.
Deryayê Zımeyi ya zi Deryayê Şımali, yew deryayo ke mıntıqaya zımeyê Ewropa dero. Miyanê zımeyê Britanya û zımeyê Ewropa dero. No derya teqriben 750,000 km² gırdo û 970 metre xoriyo.
