Sarah Bernhardt, eischndlisch Marie Henriette Rosine Bernardt (* 22. Oktober 1844 in Paris; † 26. März 1923 aa in Paris), war ä franzeesischie Schauschbielerin. Sie war änie vun de beriehmdeschde Darschdellarinne im 19. unn friehe 20. Johrhunnad.
Sarah Bernhardt is am 22. Okdowa 1844 in Paris gebore worre. Sie war die Dochta vun de Julie Bernardt, änre jiedische Niedalännerin. Bis zu ihrm achde Lewnsjohr wurd se vun änre Amm versorgd, donn is se in ä Pangsjonad kumme unn mid zehne in ä Kloschdaschul noch Wersai. De Duc de Morny, wu än Halbbruda vum Napoléon III. und de Liebhawa vun ihre Mudda gewesse is, hot re mid verzeh Johr ä  Ausbildung als Schauschbielerin an de Comédie-Française vermiddld, was schun domols als was bsunneres galt. Vier Johr schbäta, als se sisch schun Sarah Bernhardt genonnt hot, hot se ihr Bienedebü mit de Titlroll in Iphigénie vum Racine g'hbd. Ihr Laufbohn is donn korz druff faschd gschaiderd: Noch äm Schdraid mit änre Kolleschin wurd Sarah entlosse unn konnt ä paar Johr long nur klääne, ubedaidnd Rolle uf klääne Biene schbiele. 1864 wurd ihrn Sohn Maurice in Paris gebore. Soin Vadder war de belgisch Firschd Henri de Ligne, den se in Brissl kennegelernd hod unn der se aa hairade wolld, awwer soi Familje hot des verhinnerd.
Ihrn erschde groß Erfolg hot se 1868 am Théâtre National de l’Odéon in Paris g'habt; do hot se ä Roll in Kean vum Alexandre Dumas gschbield. Dodenooch begann ihrn schnelle, schdeile Uffschdiech. Ball war se die beriemdeschd Darschdellarin vun ihre Zaid unn wurd in gonz Frongraisch gfaiad.
 Commons: Sarah Bernhardt — Waitere Mulitimediadataie zum Artikel
Dämogradie issä Regierungsfóm, wo d Macht vom Volk ausgeht.
Där Begriff duud aischndlisch ausm alde Grieschelond schdamme un is aus δῆμος (Demos) „Volk“, un κράτος (Kratos) „Herrschaft“ zammegsäzd, hääßd also Härrschafd vum Volk. Volk, des sin domols die Männä mid Bürscharäschd vun ännärä Schdadt, ännärä "Polis" (πόλις) gewäßd.
Die Reema hen die Dämogradie oigfiad, nóhdäm doßse die edruskische Keenisch gschaßt hän. Des waa awwee schun kä diräkdi Dämogradie mea, sunnärn när nuch ä räpräsendadivi: mär hod än Senad gebild un zwää Konsuln bschdimmd - alles när Arischdograde - und zum Ausglaisch zwää Volkstribune gewähld, die wu des Volk zu vatrede ghad hän un dodezu iwwa'all ä Vetoräschd ghad hän. Fär Nodfäll gabs donn die Csc, Consul sine Collega, die wu als Dikdadore schnell un ohne Widaschprüch entschaide konnde.
Inde Kaisazaid war Rom ä Republik unes römisch Raisch ä monarchisch Kaisaraisch.
Die Germane hen damols die viellaischd dämogradischde Regierungsfóm ghäd: än Keenisch/Haipdling fär im Friede un än annärn fär im Griesch, baide abhängisch vum Thing, dä Volksvasammlung, die wu bschlosse hod, wu dä Wesch long gehd. Die Sippechefs hän de Óófira aach absädze un än naie oisädze gäkennd, awwee aach dea hod ärsch nuch die Bschdädschung vum Thing gebraachd.
In Indie waa ä Maharadscha zwar än absolude Härrschär, waa awwee on soi aischn Gsädz gebunne. Die Gsädze hoddä zwar alläns mache gekännd, awwee fär doßse räschdskräfdisch geworn sin, hän ned mea als wie finf Därfschär "nää" saache gedärfd. So hods Volk dorsch nix als wie dorsch soi Veto regiad.
Mim Houes of Commons hän die Englänna es erschde Volksparlamend gschaffe, des awwee nuch wenisch Räschde ghad hod. Bessa isses ärschd dorsch die Bill of Rights vun 1689 geworn.
In Daitschlond waas easchde Parlamänd däs inde Paulskärsch in Fronkfód. Däs hod awwee kään gruße Ärfolsch ghad. Dä Kampf um Fraihaid, Dämogradie, Borjaräschde un nadzionale Oihaid in Daitschlond is äng vabunne midm Hambacha Feschd.
Die nägschde Versuche waan die Weimarer Republik un said 1949 die BRD.
Mit "Natur" iss was gemennt, wo kee Mensch gemacht hat.
Die wischtigschte Bedeudunge von de Natur sinn:
Ma unnerscheidet zwische belebter unn unbelebter Natur. Belebte Natur sinn Lebewese (z. B. Pflanse unn Tiere). Unbelebte Natur iss alles, wo net lebt (z. B. Steen)
De Tee (chinesisch 茶 chá, [tʂʰɑ˧˥], is ä haisses Geddräng, bai dem mer kochend Wassa uff die Blädder, Knoschbe, Bliede odder Schdängl vun de Teeplanz gieße dut.
Im Tee sinn, je noch Planzedeel (In de Knoschbe am maischde), bis zu 4,5 % Coffein drin, des zu de Schdoffklass vun de Alkaloide g'heerd. In friehere Zaide wurd de Werkschdoff im Tee noch als Thein odder als Teein bezaischnd, midlerwail weeß mer awwer, dass des es glaische is wie im Kaffee. 
Im waidere Sinn werd als Tee jedes Gedräng bezaischnd, bai dem mer haiß Wasser uff unnerschiedlisch e Planzedeele gieße dut. Dodezu g'heere aa die Kraidertees und Frischdetees.
Sain Urschbrung hot die Teekuldur in Asie, bsunnerschd in Schina unn Innje. Noch Europa isser am Aafang vum 17. Johrhunnerd kumme.
Mexiko (sp. México), offiziell Verainische Mexikånische Schdaade (Sp.: Estados Unidos Mexicanos) is än Schdaad in Middelameriga und Nordameriga. Ugfähr 112 Millione Lait wohne in de Mexiko unn sie hot e Fläch vun 1.972.550 km². Mexiko isch s fünftgreeschte Land uf em Ameriganische Kondinend. Offiziell hot Mexiko kai Amtsschbrooch, awwa Schbanisch und e paar Schbrooche vun de Ureiwohner sin nach em Schbroochegsetz anerkannt. Aingedaild iss es in 31 Bundesschdaade unn ään Bundesdischdriggd. Mexiko-Schdadt is die Haubdschdadt vun Mexiko unn is aa de ääne Bunnesdischdriggd.
Mexiko lied im siedlische Nordåmeriga, werd awwa bai ä onneri Äädailung monschmol aa zu Middelåmeriga gzähld, wobai mer do mehr noo kuldurelle Faggdore gehd. Im Norde dudd Mexiko on die USA grenze, 3.141 km is die Grenz long. Im Siede dääld Mexiko ä Grenz midd Belize (250 km) unn Guademala (963 km).  Im Oschde liehd de Golf vun Mexiko unn im Siedoschde die Karibik. Baids sinnse Neewemeer vum Adlåndig. Im Weschde liehd de Pazifig.[1]
Ethnisch gsehe is Mexiko sehr hederogen. Bis zu 80% vun de Bvelgarung sinn Meschdize, des heeßt Mischling zwische Oiropäer unn Uraiwuhner. 60 vaschiedene indigene Velger gebbds in Mexiko, welle zåmme 10-15% vun de Bvelarung schdelle.[2]
Die Schwaiz (daitsch: Schweiz, fronzeesisch Suisse, ital. Svizzera und rät. Svizra), amdlisch Schweizerische Eidgenossenschaft is än Schdaad in Middelairopa. Ugfähr 7,8 Millione Lait wohne in de Schwaiz unn sie hot e Fläch vun 41.285 km². Die vier offizielle Amtsschbrooche vun de Schwaiz sin Daitsch,  Fronzeesisch, Idaljeenisch und Räddoromanisch. Dem Gsetz nach hot sie kee Haubdschdadt, awwa in Werklischkaid iss es die Bunnässchdadd Bern. Aingedaild iss sie in 26 Kantone, davun sinn 6 Halbkantone. Die Schwaiz hot kenn Regierungsscheff, es Schdaadsowwahaubd werd vum Bunnäsrad gebild. Bezahld werd in de Schwaiz mit Fronke unn Rappe, wobai en Fronke hunnad Rappe sinn.
Die Schwaiz werd manchmol als "Wasserschloss von Oiropa" bezaichned, weil viele grosse europäische Flüss hier ååfange, zum Baischpiel de Rhoi und d Rhône und wail die grosse oiropäische Wasserschaide in de Schaiz liege. So fliesst zum Boischpiel de Rhoi in die Nordsee, die Rhône ins Middelmeer und de Inn entwässert iwwer die Donau ins Schwarze Meer. 
De hechschte Punkt von der Schwaiz isch mit 4634 Meder iwwerm Meer auf de Dufourspitz, de tiefschde Punkt isch am Ufer vom Lago Maggiore mit 193 Meder iwwerm Meer. 
Die Schwaiz werd in drai grosse Nadurräum oigedaild, in d Alpe (mit de Voralpe), s Middelland und de Jura. 48% der Schwaiz kehre zu de Alpe 12% zu de Voralpe unn 30% zum Middlland. Di reschdliche 10% gheere zum Jura. 
23,9 Prozent von de Fläche von de Schweiz werre landwerdschafdlich gnutzt, 13 Prozent sind alpwirtschaftliche Fläche. Siedlungsfläche sind 6,8 Prozent und 25,5 Prozent sind unproduktive Naturfläche, de greeschde Tail davon in de Alpe und im Jura. Ugfähr 30,8 Prozent sind Wald und Gehölz.[10]
Nachbarschdaade vun de Schwaiz sinn im Uhrzaigersinn im Norde beginnend: Daitschlond, Eestraisch, Lischdeschdain, Idalje unn Frongraisch.
Als es Klima in Oiropa noo de Aiszaid um 10.000 vor Chrischdus widda wärmer worre is, hot aa in de Schwaiz die Jungschdääzaid begonne unn die Lait hawwe õõ. In Weschdoiropa is die Megalith-Kuldur uffkumme: Die Lait hawwe grooße Schdää uffgeschdelld, die sogenånnde Megalithe, tischfärmische Grabkåmmern (sogenånnde Dolme), als Baischbiel Petit Chasseur im Wallis, unn Kuldschdädde, als Baischbiel Menhire von Yverdon gebaud. Die Megalithe werre in die Zaid 4500 bis 4000 v. Chr. dadierd. Aigewannderd in die Schwaiz sinn die Mensche vun de Megalith-Kuldur vum Genfersee her unn aus Sieddaitschlond in die Oschdschwaiz. 3900 v. Chr. is die Pahlbauer-Kuldur uffkumme, welle bis 3300 v. Chr. åågedauad hot. Die Pahlbaude sinn im ufanahe Wassa odda am Ufa gebaud worre. Die Haiser hot midd Schilf gedeggd, die Beede midd Lehm unn Rinde geje die Faischdischkaid isolierd.
Um 1800 v. Chr. hot sisch die Brõõzezaid in Middloiropa vabraided, mer hot õõgfonge, Brõõze herzuschdelle unn zwar maischdens als Legierung aus zwää Dääl Kubba unn ääm Dääl Zinn. In de Schwaiz hot mer im Wallis unn im Bindnerlond Kubber abgebaud. In de Schbäädbrõõzezaid ums Johr 1100 v. Chr. ware die maischde Middllondseeje schun bewohnd, in iwwer 70 Siedlunge hot mer Gfäße, Gewåndnaadle, Messa unn onnere brõõzezadlische Geejeschdänd gfunne, welle reeje Hondlsbeziehunge um die Zaid in Oiropa bezoige. Aa uff Õõheehe is gsiedeld worre unn Funne vun Knoche hawwe bewiese, dass de Õõdääl vun Gejagde Diere geejeiwwer de gezischdede nur noch rund 10% ausgemachd hot.[11]
Newe de viea Oamdssprooche, werd awer im daitschsproochische Deel vun de Schaiz vor allem Schaizerdaitsch gebabbeld. 
Tokio (aa: Tokyo, jabanischi Schrift 東京, Tōkyō  aheere?/i) is e Schdadt in de Region Kantō im Oschde fun de Insel Honshū in Japan. Frieher war Tokio e glennes Fischerdorf. Seit 1603 is dort es politische Zentrum und die Fewaltung fun Japan, seit 1868 is se a Hauptstadt. Auserdem hat de jabanische Kaiser sei Palaschd in Tokio. 
Tokio is eichendlich kä Schdadt meh - seit 1943 is die Schdadt in 23 eichestänniche Stadtbezirge uffgedält un jeder Bezirg is jetzt selwerd e Schdadt. In alle Bezirge zusamme wohne iwwer 8 Millione Inwohner.
