Kefe ya'ia da'ö no sambua dandra resmi ni'oguna'ö ba wowöli gofu hadia ia ba zi sambua negara, he ba wowöli gama-gama, fakake, bolo mbenua, btn. ba he ba wowöli wa'erege dödö ma böli gölö) (li Indonesia upah ma gaji) ma zui ba wowöli nifotöi jasa (li Inggris, services).[1] 
Me föna me lö nasa so dandra gefe, labu'a gofu hadia ia ni'ölira niha faoma gama-gama tanö bö'ö (li Indonesia, barter). Duma-dumania na omasi ira la'öli sadumba mböra ba labu'a mbölinia faoma sara nono manu, ma zui 5 ngawua mbanio, ma zui sagörö mbagolö btn.
Kefe gulden Belanda nifazökhi moroi ba wirö, sasese te'oguna'ö ba wamu'a döi mböwö ba Danö Niha
Kefe rupiah nifazökhi moroi ba garate (1952)
Kefe dollar Australia nifazökhi moroi ba plastik (polymer) (1988)
Kefe tola tefazökhi moroi ba garate, plastik ma zui firö (li Indonesia, logam). Ba ginötö iada'e, inötö digital, kefe tenga sa'ae ha tandra ni'ila hörö ba nibabaya tanga. So göi gefe digital simane nifotöi pulsa bakha ba telefon ma zui token sasese te'oguna'ö ba wamaisa nifotöi games ma zui gefe digital simane bitcoin. Itugu ato niha sanema böli gama-gama nifamawara bakha ba gefe digital andre.
Ba mböröta, niha lö fangi'ila hewisa lala ba wamönui ngawalö zoguna ba wa'auri zamösana. Lalau malu utu ndru'u ba ginötö tohare wa edöna manga, lahaogö nukhara samösa moroi ba mbotoŵa si so ba zifasui ya'ira. Ba wa'atedou ginötö, lö tobönökhi ngawalö zoguna ba niha ni aluira ma ni haogöra samösa. Irege ba ngawalö zoguna sitebai la'a'asogö, moguna labönökhi ia moroi ba zi so ba nawö. Eluahania, si so ba zi samösa löhadöi ba zi samösa, da'ö ni faluluira ma faoma labagi khö nawöra[2] Da'a mböröta wa'aso lala wamalalini dozi ni'okhögö, ma ba li si no la'ila niha ya'ia da'ö barter[3]
Hiza, ba wamalua da'a, oya zo'amböta. Simane somasi zi samösa niha, oi lö dozi so ba zi samösa niha bö'ö. Tenga ha da'ö, fa'ebua, fa oya zedöna la falalini, lö fagölö-gölö wa'ebua ma fa'abuania. Hiza lala da'a tebai tobali fangazökhi, inönö meluo da'ö ato niha oi ata'u wamalua famalalini ngawalö mbotoŵa me so zangöhörö-hörögö.[4] Lala nitörö famaedo lala da'a ya'ia da'ö tebörögö tumbu zöndra ena'ö so mbotoŵa ni'oguna'ö sitobali fakake ba wowöli ngawalö zoguna.[5] Botoŵa ni'osara'ö meluo da'ö, fakake ma botoŵa si'oi la'ila niha ma na ba li Inggris lamane; generally accepted, so harago, soguna ba wa'auri dozi niha; simane asio si no labali'ö botoŵa fowöli ba Romawi faoma sitobali gazi ba zohalöŵö.[6] Si no lafalua niha Romawi da'ö ofeta ba danö ba Inggris nifotöira ba da'ö ni'oguna'ö irugi ma'ökhö ya'ia da'ö; salary moroi ba ŵa'a li bahasa Latin nitötöira faoma fehede; salarium na la fo'eluaha ia ya'ia da'ö asio.
Hewa'ae fakake fowöli no tefa'aso meluo da'ö, so nasa khönia wa'abasakhi. Ya'ia da'ö ba wotatugöi ha wa'ebua, ha wa'oya na edöna la irö'ö, me lö fataha ara ia.[7]
Aefa da'ö sa'ae ba tohare gefe loga. Kefe loga andre te fa'aso ia si'oföna sibai ba ndröfi si 1000 S. M. ba Tiongkok.[8] Kefe loga la fili sitobali botoŵa fowöli so harago, ba meluo da'ö no sambua fa'omasi niha ba gefe loga andre, me tola ara la'irö'ö niha, ba lö alio tekiko faoma aoha wamindrakö hezoso zomasi la'irö'ö ia niha.[9] Kefe loga sitobali botoŵa ni'oguna'ö na so ni'öli, me no tobönö khönia goi-goi simane tehaogö moroi ba gana'a ba simo.[10] Kefe loga ana'a faoma simo ma latötöi ia meluo da'ö kefe ma uang penuh ba li Inggris la tötöi ia faoma full bodied money. Eluahania, so harago tenga ha moroi ba zi tesura mi sa ba gefe loga, fakake wangahaogö kefe loga da'a no moharago sibai, ba oi tola la irö'ö ia dozi niha sokhö kefe loga andrö, lö famatimba.
Idugu manöi wa'atedou wa'atefuta lala halöŵö niha, so zöndra wa kefe loga si no lahaogö meluo da'ö, lö dozi tola möi fombai lala gowöliŵa niha, me kefe loga andrö no fagambö-gambö, tebai ibönökhi moroi ba wa'ato niha sangoguna'ö ya'ia. Baero da'ö, fangehaogö ya'ia, abua ma'ifu me tehalö moroi ba gana'a faoma simo, irege moroi ba wo'amböta da'a, möi börö wanga'asogö kefe karate.[11] Kefe karate si'oföna sibai la'oguna'ö ba Tiongkok me inötö wamatörö Dinasti Tang.[12] Ba mböröta, kefe karate andre, labali'ö ia famalalini ba wame'e harago ba gana'a ba simo. Ba eluahania wa kefe karate so zawili meluo da'ö, sitobali kakatanga faoma fokhö ana'a ba simo, sitobali girö-girö na la'oguna'ö gana'a andrö ba wa'alio. Ba wa'atedou ginötö aefa da'ö, lö sa'ae la'oguna'ö gana'a fakake wowöli hadia ia, hiza ana'a ha sitobali gade ma ba kakatanga. Na fanukari owöliŵa, mangoguna'ö kefe karate.[11]
Molo'ö si no la'ila niha sato, kefe andre moguna sitobali dela ba wanga'i si sambua mbotoŵa sedöna omasi i'okhögö samösa niha Bada'a tou so dombua wangoguna'ö kefe, ya'ia da'ö fangoguna'ö Sinduruhu ma fungsi asli faoma fangoguna'ö Onönöta ma fungsi turunan.
Fangoguna'ö Sindruhu ma Fungsi asli moroi ba gefe ya'ia da'ö so tölu gunania; sara; sitobali fakake wowöli, ma fanukari mbotoŵa somasi niha, dua; sitobali fakake fangerai harago, ba si tölu; sitobali fangirö'ö nilai.
Mars (simbol: )
ya'ia da'ö no sambua planet fondrege ahatö nomoro öfa ba luo. Töi andre tehalö moroi ba döi samösa lowalangi niha Romawi.  Planet andre asese latötöi "planet soyo" me hulö oroyo-royo ia. Oroma ia simane da'a börö me ba gulinia so zi'öli (III) oksida.[1] Planet andre göi mokara ba langinia (atmosfer) no anifi. Ba gulinia so koho-koho, hili si mamoka, ndraso, tanö si mate ba idanö si baku (es). So khönia hili fondrege alaŵa ba zi sagörö sistem luo (tata surya). Simanö göi khönia Valles Marineris, ndraso fondrege ebolo ba sistem luo. Tanö yöunia so Borealis, koho-koho sebua sofönui 40% guli Mars.[2][3]
Fa'ara wa'ategaolo Mars arakhagö fagölö ba wa'ara wa'ategaolo Danö (24 jam). 
Mars so khönia wa'ebolo (jari-jari) so ba zi matonga gulidanö (Bumi). Planet da'a ambö fasösö na la faedogö ia ba gulidanö, hiza ha 15% volume faoma 11% massa gulidanö (Bumi). Fa'ebolo detenia abölö ide-ide moroi ba wa'ebolo zabe'e tanö ba gulidanö. Mars andre abölö ebua moroi ba Merkurius, ha ya'i Merkurius andre abölö fasösö ma'ifu. Lua-luania dombua planet da'a, so khöra fondröni gravitasi sarakha fagölö ira ba zi dombua dete planet andre, fondröni Mars abölö ma'ifu so ba zi töra ambö ba zi 1%. Fa'ebua, massa, faoma gravitasi ba dete Mars tefa'aso ba "gotalua" Bumi faoma Baŵa (zari-zari fa'ebolo diameter mbaŵa ha matonga moroi Mars, na ulidanö mendrua kali fa'ebua; ulidanö meziŵa kali abölö ebua moroi ba Mars, ba baŵa sambua ni'osiŵania). Sikhala dete Mars andre soroyo-royo nifa'aso zi'öli ma laŵa'ö ia besi(III) oksida, nikaoni niha faoma töi hematite.[4]
Gae ya'ia da'ö no sambua zinumbua salio auri ba Danö Niha si no oi la'ila niha si so ba mbanua ba Danö Niha. Gae andre, mongafu ia, auri ia moroi ba lewiö mbörö ma ono sauri ba mbaya gae ma ba ngai mbörö gae si no ebua, tumbu nono gae ba ngainia. Bulunia ebolo, mohakhi. Gae andre sinumbua soya ni tanö niha, tölania ombuyu mo'idanö. Tölania sabe'e tenga bakha ba dölania, hiza tesöndra zabe'enia baero ba nga'örö döla tanö baero. Bulu gae, lö abe'e sibai alio asika. Bulunia fabö'ö-bö'ö molo'ö ngawalö gaenia. Na no ebua gaenia, ba na sökhi atö wa'aurinia ba si'oföna sibai tumbu khönia dödögae si so bunga si tobali ngahawo dania. Tödögae andre, na la baloi manö ia irugi te'anö ngahawonia awena la taba ma lahalö ia ba tola tobali diwo simane bulugeu ami sibai na lagule ia, no tobali wanga'asogö sageu mbua gae ba hiza tödögae andrö lahalö nano arakhagö ahori ihaogö ma na no te'anö ngahawonia. Ba Danö Niha, gae no sambua wamalala gö si no manolo niha ni tötöi ba da'ö ba gangolifa bua zinanö.[1]
Ba wamahaö ba taksonomi, gae sifao ba genus – ma lawaö Musa (genus) faoma family Musaceae.[1] No oya ngawalö gae si no mozawili ba mbenua Malesia. Ngawalö gae si no oya la fotanömö ma budidayakan ba zi sagörö ulidanö ya'ia da'ö gae ndru'u. Ngawalö gae ndru'u, auri ba gatua ma ba hili-hili, ba tesöndra göi ba ndraso.[2] Baero da'ö, tola göi latanö ia faoma ngawalö zinanö tanöbö'ö simane, Rigi he göi Gowirio.[3]
Gae tola la halo mbuania gofu ha wa'ara manö, na no atua mbuania ma na no asoso ba hogu. Gae andre sinanö sowua samuza ba wa'aurinia. Irege na no lahalö mbuania ba gae andrö lö sa'ae mowua. Gae si no lahalö bua, ba nitötöna niha sananö gae, wa so nono gae si no ibörögö ebua ba mbörö gae si no la'obö.[2] Gae tola ni'a ba wa'ataha lö balazi la rino, ba na omasi larino göi, gae andre tola oya wamaedonia, simane lasano, la bali'ö Rakigae ba tanöbö'önia. Gae no oya wangoguna'ö ya'ia ba wa'owaöri niha ba gulidanö.[3]
Ba mböröta gae andre, sinumbua soroi ba mbenua Asia Tenggara. Aefa da'ö gae no arakhagö so ba zi sagörö ulidanö. Ba gaekhula, gae andre mozawili moroi ba samudra Atlantik  ofeta Madagaskar awena numalö ba Afrika itohugö numalö ba Amerika Latin faoma Amerika Tengah. Aefa da'ö, gae ae andre mozawili moroi ba gatumbuka sanörö samudra Pasifik Ilau ia ba Hawaii.[4]
Gae, (li Indonesia pisang) no sinanö fondrege oya muzawili ba Danö Niha. Tola taŵaö lö aero nomo si lö gae.
Töla gae si lö na sa mowua
Gae situmbu ba Kuil Samisari, Yogyakarta, 28/09/2014
Gae sasese labe ö mba'e
Gae nifamawa ba fasa
Töi wogaoni Gae ya'ia da'ö Musa spp, soroi gangolifa Musa (genus). Gae fao ba famili Musaceae ba wenaeta zinumbua sohunö sambua ba gadolu (tumbuhan berkeping biji tunggal).  Aefa da'ö gae gae fao ba subdivisi zinumbua so bowo faoma Divisi (botani) sinumbua so hunö, hewa'ae hunö gae andre tenga simane hunö zinanö tanöbö'ö.[4] Spesies pisang masih berkerabat dengan Orchidaceae.[3]
Gae andre, auri ia ba danö sabe'e, he baŵa lökhö sara niŵaö zangalahi ofeta 4,5 waŵa. Presipitasi (meteorologi) ma ha wa'abölö deu ba zisambua nahia so guna ba wangatabö gae, i'oroi ba zi 50 ofeta 5.000 mililiter ero döfi. Aefa da'ö fa'aukhu tola göi ba zi 21oC ofeta 29,5 oC.[3]
Gae andre ha sitobali sinanö ba mbanua ba Asia Tenggara soyania ba Indonesia. I'otarai me 500 fakhe fatua lö situmbu duada Yesu Keriso  ma sebelum Masehi, gae andre no oya ba hulo Madagaskar. Na ba Afrika no la'ila gae andre 1000 fakhe fatua lö situmbu Yesu. Ba ginötö sifagölö meluo da'ö, Hawaii no oya mamaliaro sinanö gae nifazawilira ba wama'ohe'ö ba Kepulauan Canaria.[5] 
Fa'oya ngawalö gae tesöndra ba mbanua Malesia Asia Tenggara, Papua faoma Australia tropika. Si lö oya ngawalö tesöndra ba Afrika tropis. Gae andre, abölö auri ia ba zo'idanö, ba sibagania ba ndraso. Ba Indonesia, Kepulauan Pasifik, banua ba Amerika Tengah faoma Brasil no la'ila niha sambua Negara sama'ohe'ö gae ba Negara tanöbö'ö ( pengekspor pisang). Niha mbanua ba Afrika faoma Amerika Latin banua soya manga gae ero döfi.
Gae nitanö ba ginötö iada'a, no la'ila wa gae moroi ba ngawawa Musa acuminate  si no diploid ba auri samosa ia ba danö. Genom ni be'enia labe'e khönia dandra A. Fa'auri gae andre ba Musa balbisiana so khönia genom sibohou, latötöi ia B, ba da'a zi no möi börö wa'oya ngawalö gae. Fe'aso genom B oroma ba mbua gae si so hamo sabölö oya. Sito'ölönia, genom A ibe'e sambua gangolifa gae ba mbua meza (menyumbang karakter ke arah buah meja), na genom B hulö abölö ia ba mbua gae ni'ehaogö ba ngawalö wamaedo gö simanö göi ba gae soso. Hibrida M. acuminata faoma  M. balbisiana da'a no la'ila niha sitobali M. ×paradisiaca. Te faudugö ba ngawawa AAB, töi Musa sapientum no'irai la'oguna'ö.
Na la go'ö lala nifa'ema Simmonds faoma Shepherd si no tefaehagö ba niha sato ngawalö wamahaö si no lafa'anö me döfi si 1955, angolifa wangoya'ö gae andre no mangoguna'ö töi-töi famorudugö genom da'a sitobali töi gangorudua zamalua fangoya'ö (kelompok budidaya). Sitobali duma-duma, simane gae Cavendish ma pisang Cavendish. Hiza baero gangolifa si no so andre, tola na sa lafa'oli khönia döi gangolifa molo'ö famöfögö ya'ia. Faigi zinura Musa ba wanöndra turia sabölö oya sifakhai ba gae andre.
Oya sibai ngawalö gae si tumbu ba Danö Niha. Ba da'e tou ha mato ha'uga ngawua moroi ba gotaluara:[6]
Oja ngawalõ gae ba danõ Niha.
Oi omasi manõ ndraono gae sóso.
Ba satoea gõi, ba la'ā gõi gae soso.
Oi fasamboea wa'ami ngawalõ gae.
Fasamboea gõi mboea wamaigida.
So zegeboea boea ba so zigide'ide.
Tõtõi dõi gae andrõ ba danõda!
Gae si lõ tõdõ, ba gae salidi,
ba gae soesoe, ba gae ana'a,
ba gae kali, ba gae lioe,
ba gae mbanoea, ba gae bajo
ba gae razo, ba gae lacha,
ba gae bo'ole, ba gae siata.
Gae siata zi fabõ'õ ma'ifoe ba ngawalõ gae bõ'õ.
Tola lafalalalala wemanga:
Tola la'enata, ba tola larino; tola labogõ,
ba tola göi lasala, he sasoso, ba he sataha.
Ono gae siata andrõ, ba lahalõ gõi daloe-
daloe wa'aoechou daloe. [7]Oya lala wama'anõ gae tobali õ simane: la'oho irege ombuyu lafotõi gaesoso, larinogõ (li Indonesia direbus), lasala (li Indonesia digoreng) to'õlõ lafotõi ia rakigae, lasano lafotõi gae nisano (li Indonesia kolak pisang), lafange, labogõ, ba tanõbõ'õnia.
Tesi sinumbua ni'odödögö nitanö, bulunia la oköli'ö simöi famola'a naŵö nidanö ba fangamohua nidanö. Idanönia fagölö wanötöira döi zinumbuania. Tesi ba li Indonesia ya'ia da'ö; Teh. Ba Danö Niha, dozi omo oi so tesi bubuk ma celup si no tobali awö nidanö nifaehagö ba na so dome. Tesi arakhagö fagölö wetaronia faoma Kofi. Tesi andre so khönia kafeina, sambua infusi nihaogö moroi ba mbulu tesi ni'ukhugö, lehe-lehe tesi, faoma huge-huge ni'oköli'ö moroi ba zinanö sotöi Camellia sinensis faoma idanö saukhu. Tesi (idanö) andre nihalö moroi ba zinumbua tesi nifa'oli ba zi 4 ngawalö ya'ia da'ö; teh hitam, teh oolong, teh hijau, faoma teh putih.
Tesi andre la'oguna'ö ia ba nidanö moroi ba mbua nibali idanö nibadu, rempah-rempah mazui sinumbua mbulu ndru'u nibali'ö dalu-dalu, simane teh rosehip, camomile, seruni krisan faoma jiaogulan. Tesi si tenga moroi ba mbulu tesi, latötöi ia; teh herbal.
Tesi no sambua duho kafeina, teofilin, faoma antioksidan sadogo-dogo kadar lemak, karbohidrat mazui protein sarakhagö numalö ba 0%. Na lafaruka ia ba nidanö, ba rasonia awedo-wedo, si no mondröni dödö niha wamadu ya'ia. 
Teh bunga nihalö moroi ba mbowo mbunga melatilatötöi faoma teh melati mazui teh wangi melati si no la'ila sambua ngawalö tesi si no tehöngö ma oi la'ila niha ba Indonesia.[1] Famadu tesi ba Indonesia fa'ebuania 0,8 kg ero kapita ero döfi, aröu barö negara-negara tanöbö'ö ba zisagörö ulidanö, heŵa'ae Indonesia sambua negara samasi tesi numero lima sebua ba zi sagörö ulidanö.[2]
Tesi andre ba mböröta tefa'aso ba mbanua Tiongkok. Ba da'ö so zinanö tesi Camellia sinensis ni söndra ma tefa'aso fetaro provinsi Yunnan, ma bagian barat daya Republik Rakyat Tiongkok. Iklim Yunnan ya'ia da'ö tropis faoma subtropis, anaukhu-naukhu ba abasö-basö fagöna sibai wa'auri ba zinanö tesi andre. Yunnan ebolo khönia gatua satua, hiza tesöndra khönia tesi sauri samösa si no auri ba zi 2,700 fakhe. Sitörania zinanö tesi nitanö so zogamö fa'atuania 800 fakhe sifaoma tesöndra ia ba gatua da'ö.
So sambua duria meföna, si no la bali'ö sambua fangowuloi ngawalö zalua si no ara (bentuk dokumentasi) ya'ia da'ö samatunö wa Shennong simöi böröta wananö sinanö faoma dalu-dalu bulundru'u. Shennong andre, ya'ia zanöndra tesi si'oföna sibai. Simane nifa'emania ba mbukunia wa no oya itandraigö dalu-dalu mbulundru'u ba ibali'ö tesi andre sitobali dalu-dalu na so langu moroi ba dalu-dalu nihaogönia andrö. Hiza, iröi gulidanö börö wamadu dalu-dalu nihaogönia samösa si so langu, lö fakhamö ibadu tesi, me fohalöŵö langu alio sibai i'anöröi mbotonia.
Tesi ba China ba mböröta tenga nibadu simane ma'ökhö, labali'ö famaruka dalu-dalu (abad ke-8 SM). Niha Tiongkok femangara tesi langanga (770 SM–476 SM) ha ba worasoi hewisa wa'ami tesi, ba asese lafaruka tesi andre awö mbulugeu ni'a ma ba ndriwo simane sup.
Ba ginötö wamatörö Dinasti Han (221 SM – 8 M), tesi no labörötaigö la falala wangahaogö ya'ia, so ni'oköli'ö, ba tebörögö la tandraigö ia labe'e ba nidanö nibadu, itaria lafaruka ia faoma Lahia, da'a no tobali sito'ölö lafalua niha Tiongkok. Ba baero da'ö nomöi fasumangeta na so dome. Aefa ginötö wamatörö Dinasti Ming, no oya ngawalö tesi tesöndra, si no tehöngö si so fetaro mbanua Canton (Guangdong) faoma Fukien (Fujian).
Fa'ato'ölö wamadu tesi ba zi lö ara sibai, no mozaewe duriania. Ba ndröfi si 800 M, Lu Yu manura buku nibe'enia högö Ch'a Ching sangombakha ngawalö hadia ia zifakhai ba zinanö tesi. Lu Yu samöza niha si lö hadöi ama, fa'aurinia irorogö ia samösa Cendekiawan Pendeta Buddha ba zisambua biara si sökhi  ba Tiongkok. Simane ono matua sibohou tanöbö'ö, asese sibai ifalua zi lö faudu ba goi-goi wa'afandrita, irege nomöi fangatarönia ba wamareso gofu hadia ia, fangila nia idugu tedou molo'ö fa'anumalö ginötö, heŵa'ae molo'ö ya'ia walö hadöi lua-lua wa'aurinia.
Ba ndröfinia ndrege talu niha, ifasafi nahiania moroi ba wa'afandrita, so ba zi 5 fakhe wa'ara. Hiza ba ginötö da'ö ba no'oya nitöngöninia hewisa lala wangehaogö tesi sifaudu moroi ba tesi ba ginötö Tiongkok Purba.
Ba Jepang, famadu tesi no oi la'ila niha molo'ö nifaigira moroi ba nifalua mbanua. Tanömö tesi andre, la'ohe ba Jepang, ni'ohe samösa wandrita sotöi Yeisei me molo'ö ya'ia wa samadu tesi andre manönö wa'atarö ba wamalua maharifa (konsentrasi saat bermeditasi). No la'ila ia nikaoni bapak teh ba Jepang, börö me moroi ba wanöndrania tesi andre lafakhai ia ba Zen Buddhisme. Niha si so ba kekaisaran Jepang omasi sibai ira wamadu tesi, irege arakhagö ma'afefu ba zi sagörö Jepang oi mamadu tesi. Tesi tenga ha idanö nibadu sito'ölö, sambua wa'owulo niha ba istana ha ba wamadu tesi ma tola lamane Upacara minum teh si no la'ila döinia ya'ia da'ö Cha-no-yu ma na lafo'eluaha ia ya'ia da'ö; idanö saukhu ba tesi. Famalua wa'owulo da'a, la'oguna'ö ara ginötö ba wamalua wamadu tesi si sökhi, ero inötö la tandraigö. Ritual cha-no-yu nifo'eluahara ba wasumangeta fondrege zalaŵa sifai ba kesempurnaan, kesopanan, pesona, faoma keanggunan.
Fa'ato'ölö wamadu tesi si no alua ba Tiongkok faoma Jepang no tobali turimbewe ba Eropa. Orudua kafilah lö tara sibai ba dalingara hewisa sibai ia wamadu tesi andre. Nirongora wa tesi andre la ungu ba nidanö, labe'e khönia nasio, mentega awena la'a. Niha Eropa manöndra tesi ba aefa da'ö isura waö-waö biarawan Yesuit Jasper de Cruz ba ndröfi si 1560.
Portugis mamakhai fahuwusa ba wamawa khö Tiongkok, ladou'ö lala wamawa tesi sangoguna'ö köfa sanörö Lisbon aefa da'ö la tohugö ofeta ba Belanda numalö ba Prancis, ba negara-negara Baltik. Moroi ba da'ö no dozi niha ba Barat mamadu tesi.
Tesi andre te fa'ele'ö moroi ba danö Jepang ni'ohe niha Jerman sotöi Andreas Cleyer ba ndröfi si 1664 ba latanö ia ba Indonesia ba Jakarta tenga ba danö sebolo, hulö zitobali si nanö nifaliaro sihulö mbunga. Ba ndröfi si 1827, awena tesi andre la tanö ia ba danö sebolo ba kabu Percobaan Cisurupan, Jawa Barat. Aefa da'ö, tesi andre mozawili ba danö Jawa. Meluo da'ö, sinanö sotöi Camellia sinensis var. assamica (Masters) tipe Chang ni'ohe Rudolf Edward Kerkhoven ba ndröfi si 1877 ba danö Jawa moroi ba Sri Lanka (Ceylon) ba la tanö ba Gambung, tanö raya moroi ba Kabupaten Bandung, Jawa Barat (iada'a no tobali Pusat Penelitian Teh dan Kina Indonesia) (Sriyadi et al., 2012[3]).
Na no aefa lateteu, bulu tesi lö ara sibai ba aleu ba tola so khönia oksidasi na lö alio la oköli'ö ma la'okhoi'ö. Lala ba wangoköli'ö da'ö zimöi la'a-la'a mbulu tesi andre idugu araidö-raidö, me alua khöi fa'aboto klorofil ba fa'aefa tanin. amatohulania la'aukhuni faoma zau-zau saukhu ena'ö idanö si so ba mbulu tesi idugu möi baero ba numalö ba wa'oköli. 
Lala wangoguna'ö mbulu tesi andre, asese latötöi ba Danö Niha lamane lakuku ba kukusa ma ba li Indonesia ya'ia da'ö; fermentasi, hewa'ae fanötöi da'a ambö enahöi. Ba wokuku tesi lö moguna ragi yamendrua sa'ae etanol simane sasese la'oguna'ö na mokuku. Na ambö enahöi ba wangahaogö mbulu tesi asese möi fa'atekiko mbulunia, tola mo talimbo, ba hiza na no simane da'a, möi zaya-zaya gölö me ha nitibo'ö ia, tebai la'oguna'ö börö tesi si no göna talimbo, so khönia langu faoma karsinogen ma karsinogenik.
Ba da'a so gangolifa tesi molo'ö wa'alaŵa oksidasi khönia:
Teh Da Hong Pao, sifagölö ba tesi Oolong
Teh putih ma Tesi Bai Hao Yinzhen
Teh Pu-erh tuo cha sataha, aefa la fera'ö nidanö mbulunia
Teh Huoshan Huangya, ngawalö tesi sa'usö ma teh kuning
Tesi andre göi asese lafakhai ia ba zoguna ba wa'owaöri ni'oguna'ö niha. Tesi sowuge'e ma Teh hijau faoma tesi pu-erh no ato zangoguna'ö ya'ia ba wamalua diet ma ena'ö alö wa'esolo. So göi gangowuloa niha samakhai tesi andre, ba wangaoha boto keseimbangan yin yang. Tesi sowuge'e ma Teh hijau tefaolo ia ba yin, tesi saitö ma teh hitam aolo ia ba yang, na tesi oolong no la'ila wa ba gotalua so'ia. Tesi pu-erh sola'a-la'a sa raidö-raidö, lafarisayoi so khönia wa'abölö ma energi yang sasese la faruka faoma bunga seruni sofa'abölö ma energi yin.
Meksiko no sambua negara ba danö Amerika si so ba gotalua negara Amerika Serikat faoma negara Guatemala ba ba gotalua nasi sebua Pasifik ba nasi Teluk Meksiko. So khönia töra 126 juta niha mbanua ba börö da'ö tobali nomoro 10 negara fondrege oya niha mbanua ba gulidanö. Meksiko no sambua negara federal, eluahania negara si tobali furugö ngawalö wöfö negara sigide-ide. So 31 föfö negara ba Meksiko ba sambua Mexico City, si no göi tobali ibu kota negara federal.
Tokyo ya'ia da'ö no sambua kota fondrege ebua ba Jepang ba no göi ibu kota negara.
