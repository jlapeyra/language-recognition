Sarah Bernhardt (1844 m. spalė 22 d. - 1923 m. kuova 26 d.) bova prancūzu scenas aktuorė, čiesās laikuoma „vėina garsiausiu aktuoriu svieta istuorėjuo“.[1] Ana ožsėdėrba rėmtū dramu aktuorės repotacėje.
Frank Lloyd Wright - (1867 m. bėrželė 8 d. - 1959 m. balondė 9 d.) - žīmos amerėkėitiu arkėtekts, inešės labādėdli duovi muoderniuoses arkėtektūras raidā.
Muoljers (prancūzėškā Molière; tėkras vards Žans Batėsts Puoklens Jean-Baptiste Poquelin 1622 m. sausė 15 d. Parīžiou – 1673 m. vasarė 17 d. Parīžiou) – prancūzu dramatorgs, aktuorios, teatrals.
Muocarts, pėlns vards Krėzostuoms Vuolfgangs Teuopėlis Muocarts (Chrysostomus Wolfgangus Theophilus Mozart; gėmė 1756 m. sausė 27 d. Zalcburgė – mėrė 1791 m. groudė 5 d. Vienuo) bova austru kompozėtuorios, vėins žīmiausiu ėr itakingiausiu klasicėstėnės mozėkas kompozėtuoriu.
Marks Puols (Marco Polo; 1254 m. siejės 15 d. – 1324 m. sausė 8 d.) bova Venecėjės kopčios ė keliautuos, so sava tievo ė diedė vėins ons palėka pėrmūju euruopėitiu, katrėi keliava par „Sėlka keli“ i Kėnėjė. Anuo ons vėišiejė pas dėdlīji chana Koblaju (Čingėschana anūka). Marka Puola keliuonės aprašītas kninguo „Marka Puola keliuonės“.
Maiklos Faradiejos (Michael Faraday; 1791 m. siejės 22 d. – 1867 m. rogpjūtė 25 d.) – onglu muokslėnėnks, idiejės dėdli duovi koront alektruomagnetėniu reiškėniū teuorėjė. Ans pėrmasės pavartuoje alektrėne ė magnetėne lauka sāvuokas.
Nikuols Tesla (g. 1856 m. lėipas 10 d. Kruoatėjuo – 1943 m. sausė 7 d. JAV) bova serbu kėlėma pėzėks, mekanėkas ėr alektras ėnžėnierios.
Žans Polis Sartros (prancūzėškā Jean-Paul Charles Aymard Sartre, 1905-1980) bova prancūzu rašītuos, fėluosuops egzėstencēlėstos, poblėcėstos, dramatorgs. 1964 m. atsėsakė anam skėrtuos Nuobelė literatūras premėjės.
1965 m. pėnkės dėinas karto so gīvenėma draugė Sėmuona de Bovuar lankies Lietovuo. Nėduo anam īr pabūdavuots pamėnklos.
Šarlės de Guolis (prancūzėškā Charles André Joseph Marie de Gaulle, 1890 m. lapkristė 22 d. - 1970 m. lapkristė 9 d.) - prancūzu generuols ė puolitėks, pėrmasės Penktuoses Respoblėkas prezėdents, valdės nu 1959 m. sausė 8 d. ėkė 1969 m. balondė 28 d.
Suleimans Pėrmasės (osmanu torku k.: سليمان Sulaymān, torku k.: Süleyman; mažne vėsumet Kanuni Sultan Süleyman) (1494 m. lapkristė 6 – 1566 m. siejės 5/6/7) bova dešimts Osmanu imperėjės valduovs ė ėlgiausē, nu 1520 m. ligė smertėis 1566 m., valdės sultons. Vakarūs žėnuoms kāp as Suleimans Dėdlīsės, vuo rītūs - kāp Īstatīmu Leidies (arabėškā: القانونى‎, al‐Qānūnī), diel dėdlės pertvarkas Osmanu teisėnie sistemuo.
Liousa valia īr sāvuoka, ėšreiškontė ėdieje, ka raciuonalūs veikiejē gal kuontrolioutė sava sprendėmos ė veiksmos, kėtās žuodēs igīvendītė liousa pasėrėnkėma. Puožiūri i liousa valia apsprend santīke terp laisvės ė prīžastėis sopratėms ė gamtuos diesniu prėskīrėms prīžastėniams-determėnėstėniams. Ivaires fėluosuopėnės krīptis liousa valia traktou skėrtėngā, prėklausuomā nu tuo, a vėsė īvīkē īr ėš onksta apėbriežtė, tēpuogė determėnėzma atvejo, a liousa valia gal so anuo kuoegzėstoutė.
Liousas valias sāvuoka īr svarbė vieras, ėtėniam ė muokslėniam kuontekstė.
Liousas valias klausėms īr vėins pagrėndėniu fėluosuopėjuo nu pat anuos pradiuos, i katra atsakīms tebie ėiškuoms.
Budėzmos īr svieta līgė viera, katra atsėrada šiaurės Indėjuo I tūkstontmetė pr. m. e. vėdorie, paskiau ėšplėta Pėitrītiu ė Cėntrėnie Azėjuo, dā Tuolėmūsiūs Rītūs. Budėzma pradėninko laikuoms Sidharta Gautama (apė 560-480 m. pr. m. e.), gava Budas (Buddha sanskrėta kalbuo rēšk "pabodės, praregiejės, nušvėtės") vardo. Ons - istuorėnis (palē kai katrus šaltėnius - posiau legėndęnis) indu princos, valna valė ėšsėžadiejės karalėšku paluociu prabonguos.
Budas muokslos pruopagoun žmuogaus tuobuliejėma ė muoka, ka žmuogus pats kor sava lėkėma. Budėstėnis mėslėjėms neprėpažīst vėina prietelė garbėnėma - žmuogaus aba Dieva. Budėzma esmie - tikiejėms, ka atbustė ar nušvėstė gal bet katros žmuogos, katros vis besekartounontiu isėkūnėjėmo (Samsara) tekmie vaduovausas Budas pavīzdio ėrgė muokėmo ė remsas sava asmeneniem pastonguom. Budėstu tėkslos - atbostė patiam ė padietė ėšsėgelbietė ėš skausmengu atgėmėmu visīms kitīms padarams; galotėnis atbodėma (nušvėtėma) tėkslos - nėrvana.
Indėškasis budėzmos zars ėšninka, vėn kelės vėitas Nepalė. Svietė gīvėn 520 mln. budėstu.
Trīs pamatėnės dabartėniu dėinū budėzma aštakas Vadžrajana, Theravada ė Mahajana īr. Kėtė muokslėninkā anas klasėfėkoun bėškioka kėtēp.
Budėzmos tor trės svarbius ėšlėkosius švėntraštios skėrtėnguos ruokonduos:
Vīrs (luotīnėškā: vir, viri, onglėškā: male) – biuoluogėnės žmuogaus rūšėis lītės, gīvūnu svietė – patėns. Embrijuona stadėjuo skvarmounontės gemalou sosėdara trīs gemalėnē lapelē. Ėš mezodermas praded vīstėtėis lītėis uorganu sėstema.
Socialėzmos īr vėina ėš trīju ėdeoluogėju arbe ėdeoluogėju gropė, tēp pat sosėjosiu puolėtėniu teuorėju gropė, katrū pagrėndėnis diemesīs skėriams teisėngam gėrībiu paskėrstīmou tarp vėsoumenies nariū ė vėsoumenėniam arbe valstībėniam gamības prīmuoniu valdėmou. Ėš anuos kėla kuomonėzmos, marksėzmos.
Tautū Sandrauga (onglėškā: Commonwealth of Nations) (ankstliau Brėtu Sandrauga aba Brėtu Tautū Sandrauga) – savanuorėška liousū valstībiu asuociacėjė. Daugoms valstībiu nariū ankstiau bova valduomas Jongtėnės Karalīstės kāp kuoluonėjės. 
Rasėzmos īr dėskrėmėnacėjės fuorma, kai rasė īr pagrėndėnis veiksnīs, apsprendontis žmuogous gabomos, ka tam tėkra rasė īr vėršesnė ė/o ka so žmuonėm rēk elgtėis prėklausuomā nu anu rasėnės kėlmies. Rasėzmos bova vėina pagrėndėniu fašėzma duoktrinu.
Torku kalba (torkėškā - Türkçe) – tiorku kalbū gropės kalba. Torkėjės, Kėpra ė Š. Kėpra valstībėnė kalba. Tēpuogė vartoujama Bolgarėjuo, Graikėjuo ė mėlėjuonu torku ėmėgrontu Vuokītėjuo, Austrėjuo, Nīderlandūs ė kėtuosė ES valstībėse.
Sakmie aple prėnca Gendžė (japuonėškā 源氏物語 = Genji Monogatari) īr klasėkėnis japuonu literatūras kūrėnīs, katruo autuorīstė priskėrama Japuonėjės bajuorē Murasaki Shikibu onkstīvam XI o. (Heian čieso). Kūrėnīs dažnā laikuoms vėino permūjū ruomanu, ale tarpe patiū literatūruoluogu nie sosėtarta, galam ana laikītė ruomano, a ne.
X. Kumogakure (雲隠)
42. Niō Miya (匂宮)
43. Kōbai (紅梅)
44. Takekawa (竹河)
45. Hashihime (橋姫)
46. Shii ga Moto (椎本)
47. Agemaki (総角)
48. Sawarabi (早蕨)
49. Yadorigi (宿木)
50. Azumaya (東屋)
51. Ukifune (浮舟)
52. Kagerō (蜻蛉)
53. Tenarai (手習)
54. Yume no Ukihashi (夢浮橋)
Merkorėjos (simbolis: ) - mažiausė Saulės sėstemas planeta. Lietovuo ana seniau bova vadėnama Vaivuora.
Rūšės īr taksona rangs, glabnuojė muokslėnės klasifėkacėjės kateguorėjė. Muokslėnie literatūruo paprastā (vuo luotīnėškā visumet) sosėded ėš dvėijū žuodiu - gėntėis ė rūšėis (pvz., Homo sapiens). Kai katrās atvejā skaiduomas i truopnesnius vėinetus: puorūšius, varietetus, skvarmas, veislės, kluonus.
Mėslėjama, ka dabartėnio čieso Žemie īr 8-8,7 mėlėjuonu (priskaitont tėktās eukariotus).
Moskols (luotīnėškā: musculi) – aktīviuojė košamuojė aparata dalės. Glabna moskolū fonkcėjė īr sosėtraukėniejont košėntė vėdėnės ė ėšuorėnės kūna dalis.
Glūšoms īr dalėnis aba vėsėškos gebiejėma gėrdietė a soprastė garsos sotrėkėms.
Lietovuo biedū so gėrdiejėmo tor 2-3% gīvėntuoju - aniem paprastā mačėj klausuos padargā.
Džiuova luotīnėškā: Phthisis īr labiausē paplėtuos infekcėnė lėga, pažeidontė ivairios uorganos, katra īr ožsėkrietė daugiau kāp 2 mlrd. žmuoniu. Lėga sokel bakterėjė mikuobakterėjė, tonkiausē Mycobacterium tuberculosis.
Žvierē (hipernorm. žėndoulē; luotīnėškā: Mammalia, lietovėškā: Žinduoliai) īr gīvē (gīvolē), katrėi sava vākos žėnd pėino. Anėi tor kuokėtās kāli, skūra so taukās, tēpuogi anėi īr šėltakraujē, daugoms ved gīvus vākos.
Svietė īr aple 5400 žvieriū rošiū. 
Medis īr ėlgaomžis, somediejė̄s augals. Paprastā medēs laikuomi nuorintās 6 m aukštė augalā, katrėi tor vėina kamėina (stombri). Kāp katrėi medē gal' pargīventė 4000 metu. Teritorėjės tonkē apaugosės medēs šaukiamas medėm.
Žemaitėjuo tonkē augōs medē:
Uorā ī atmuospėras rēškėnē, katrėi laikas kuokėtās čiesa. Uorā mainas nuognē tonkē, nesīk pu kelis sīkius par dėina. Uorū vėsoma, katra pastuovē būdinga bikuokiuo vėituo ī vadėnama klimato.
Uorā tonkiausē mainas diel temperatūras skėrtomu. Uorū skėrtomou rēkšmė tor atuokoms aba artoms nug ondėnīnu, mediū, ledīnu, statėniū.
Uorū rēškėnē:
Švėisas veikis (dažniausē ožrašuoms kāp c, da žėnuoms kāp Einšteina kuonstanta) īr veikis, katrou alektruomagnetėnė spėndolioutė – fotonā – sklėnd vakuumė. Veikis īr tėkslē 299 792 458 metrā per sekondė (1 079 252 848,8 km/h ). Švėisas veikis kėtūsė terpiesė, uorė, ondėnie, stėklos ė kėtor, mažie. Gomtuo veikiau košontė kāp švėisa vakuumė nie.
Jiedis (aba pavalgis) ī bikuokė gīvuojė (uorganėnė) medega, katra tik jiedėmou. Jiedis jiedams vėsū gīvatu ba prīdoud galingoma (energėjės), lēd vēktė. Jiedis tonkiausē būn augalėnės aba gīvuolėnės kėlmies.
Sokros īr ondenie tėrpstōs saldē onglėondėnē. Sokros ī gaunams ėš sokrėniu ronkeliu, sokrašvėndriu.
Sokros būn tuokis:
Geuometrėjė (graikėškā: γεω– Žemė; μετρεω – mieruojo) – matematėkas dalis, tėrontė erdvėnios rīšios. Diel praktėne panauduojėma, geuometrėjė bova vėina pėrmūjū matematėkas šakū.
Euklėds Aleksandrėitis bova pėrmasis žmuogos, apėbriežės aksiuomatėka. Praiejos tūkstontmetiou, atsėrada analėtėnė geuometrėjė, katruo ivesta kouordėnatiu sėstema, a taškā vaizdoujamė kāp skaitliu puora o trejets.
Paraks īr spruogstamasės maišals ėš sieras, medė onglėis ė kalė salėitras, katras veikē ožsėdeg.
Paraka pėrmė jiem nauduotė kėnā.
Koliziejus da kėtēp vadėnams Flavėjaus amfitētros – dėdliausis ė seniausis svietė amfitētros, asontės Ruomuo, Italėjuo. Bova žīmos gladiatuoriu kuovuom terp savėis ė prīš laukėnius žvieris. Vieliau, kumet Ruomas imperėjė palėka krėkščiuonėška, 404 m. tuokė mūčėjėmā bova oždraustė.
Kolizėjos pradiets būdavuotė 72 metās, kumet valdiuo bova imperatuorios Vespasijans – Flavėju dinastėjės pradėninks, vuo bėngts – 80 m., valdont imperatuoriou Titou.
Dėdlīsės Kėnėjės robežios | Tadžmahals | Kolėzėjos | Petras miests | Krėstaus Atpėrkiejė statola | Maču Pikču | Čičen Ica
Uopera (italėškā opera, luotīnėškā: opera) – scenėnis mozėkėnis vēkals, katram dainioujama ė vaidėnama so uorkestra pritarėmo.
Karate (japuonėškā 空手) - kuovuos mens, kėlėma ėš Riūkiū salū.
Termėns Senuobės Graikėjė apėm Graikėjės istuorėjės laikuotarpi nu api XII a. pr. Kr. lėg 146 m. pr. Kr., kumet Graikėjė bova ijongta i Ruomas imperėjės sodieti.
Senuobės graiku mena istuorėjuo ėšskėramas trīs epuochas:
Šventīklas bova statuomas vagol tamou tėkras taisīkles, katruos tėkslē noruodīdava šventīklas dīdi, anuos daliū santīkios ė kuoluonu skaitliu. 
Prėklausuomā nū kuoluonas tėpa graiku arhitektūruo vīrava trīs stilē, vadėnamė̄jē architektūrėnē uorderē: 
Klasikėnės graiku estetėkas idealos ė mena kanuonos nusaka antėkas fėlasuofu (Sokrata, Platuona, Aristuotėlė) soformoloutas svarbiausės gruožė savībės − tvarkingoms, simetriškoms, apibriežtoms, proporcėjės, miers, armuonėjė. 
Graiku archajėnės gadīnės tapība neėšlėka. Aple anō gal sprēstė tik ėš maliavuoku, poušosiu VII-VI o. pr. Kr. keramėnes vazas. 
Apartheids (afrėkanėškā apartheid – atskėrs gīvenėms) – Pėitū Afrėkas Respoblėkas baltūju vīriausībės 1948–1990 metās vīkdėta rasėnės segregacėjės puolitėka.
Šiaurės puolios – Žemės sokėmuosė ašėis sosėkėrtėma so anuos pavėršiom poškis Šiaurės posrotolie. Ans īr Arktėis ondėnīnė. Ans īr prīšinguo vėituo kāp pėitū puolios.
Kanada (onglėškā ė prancūzėškā Canada) īr valstībė Šiaurės Amerėkuo. Tor robežio so JAV pėitūs ė vakarūs. Tēpuogė so Atlanta ondėnīno ritūs, Ramioujo ondėnīno vakarūs ė Arktėis ondėnīno šiaurie.
Kanada faktėškā valda Jongtėnės Karalīstės karalios, anuo skėrams gubernatuorios ėr ministros pėrmėninks, katros ėšrenkams renkont Kanadas parlamenta.
Kanada padalėnta i 10 provincėju ė 3 terituorėjės. 
Provincėjės (tonkiau gīvenamė regėjuonā pėitūs, katrėi tor daugiau teisiu nego terituorėjės):
Terituorėjės (retā gīvenamė šiaurėnē regijuonā, katrėi tor mažiau tėisiū nego provincėjes):
Pėrmė̄jē Kanadas gīventuojē bova eskimā (inuitā). 
2001 metu duomenim Kanaduo daugiausē gīven kanadėitē (39,2%), onglā (20%) ė prancūzā (15,75%). Šalie tēpuogė īr daug škuotu, airiu, italu, okrainėitiu ė kt.
Kanaduo īr dvė valdėškė kalbė – prancūzu ėr onglu. 1969 m. lėipas 7 d. patvėrtėnos valdėšku kalbū akta prancūzu kalba bova solīgėnta so onglu vėsuom puovīzom, tas padiejė Kanadā palėktė stėprē dvėju kalbu valstībė.
Prancūzu ėr onglu kalbė tor vėiniouda līgė federalėnėm tėismė, parlamėntė ė vėsūs federalėniūs instėtocėjūs.
Kanada priskėrama pri baguotiausiu Svieta valstībiu. Ta īr liousuos rėnkas akuonuomėkas valstībė. Tor dėdli BVP, tėnkontė žmougou, aukšta žmuogaus suocēlėnės raiduos indeksa.
Rosėjė (rosėškā: Россия) aba oficēlē Rosėjės Federacėjė (rosėškā: Российская Федерация) – dėdliausė palē pluotībė valstībė vėsam svietė, katruos terituorėjė tēsos nu Baltėjės jūras lėgė Ramejė ondėnīna.
Rosėjė tor veto teisė Jongtėniu Tautū Saugoma Tarībuo, tēpuogė īr daug kėtū terptautėniu organizacėju narie: G20, Šanchajaus bendradarbiavėma organizacėjės, BRIKS pėnketa, Azėjės ė Ramiuojė ondėnīna šaliū akuonuomėnis bendradarbiavėma organizacėjės, Euruopas saugoma ė bendradarbiavėma organizacėjės, Svieta prekības organėzacėjės, bat Euruopas Tarības narie nabier. Tēpuogė vaduovaun tuokiuom organizacėjuom, kāp Liousū valstībiu sandrauga, Kuolektīvėnė saugoma sotartėis organizacėjė ėr Eurazėjės akuonuomėnė sājonga. Rosėjuo īr 30 UNESCO svieta pavelda objektu.
Rosėjė tora gausoma gomtuos ėštekliu, truopnē dėdli šmuota naptas, gamtėniu doju, auksa, onglėis, gelžėis rūdas, brinkūliu ė tēp tuoliau. Vēk daug sonkiuosės pramuonės (mašėnu, metalorgėjės, metala ėšdėrbėma, kemėjės), tepuogė jiedė, alektruonėkas dėrbīklu, ondens, šėlomėniu ėr kondoulėniu alektrėniu. Plietuojams žemės ūkis – rosā augėn javus, sokrėnius ronkuolius, vāsmedius, grėkus; dėdlē svarbė ī žvejība, medė kėrtėms ėr ėšdėrbėms.
Rosėjuo dėdlis parskīrėms palē žmuoniū baguotoma – ī dėdlē baguotu žmoniū, katrėi valda daugoma šalėis ūkė, vuo kėtūm gīvenėma līgis, pamieravus so baguotēs, biednos.
Rosėjė īr dėdliausė Svieta valstībė, katruos terituorėjė ēn par Euruopa ė Azėjė.
Rosėjė īr federacėnė valstībė. Federacėjė sosīded ėš 85 federacėjės sobjektu[3]. 1993 m., prėjiemos Rosėjės Kuonstėtocėjė bova 89 federacėjės sobjektā, bat anū skaitlios somenka apjūngont anūs. Pū nalagaliuos Krīma aneksėjės bova prajūngtė da do sobjekto – Sevastuopuolis ė Krīma respoblėka, a per 2022 m. Rosėjės invazėjė i Ukraina — da daugiau rītėnės Ukrainas žemiu.
Federacėjės sobjektu sārašos:
(skliaustūs nuruodīts sobjekta cėntros):
Rosėjuo īr daugiau kāp 1100 miestu ė miesteliu. Žemiau pateikams sārašos dėdliausiu miestu:
Rosėjės koltūras sosėskvarmava itakuojė šalėis istuorėjė, geuograpėnė vėita, terituorėjės ėšsėplietėms, vieras ė socialėnės tradicėjės ė vakarū koltūra. Rosėjės literatūra ė fėluosuopėjė palėka dėdli duovi Euruopas mėslīsenas vīstėmoisė. Vėsam svietė žėnuomė ė ivairias kalbas pargoldītė Tuolstuojė, Antuona Čechuova, Fiuoduora Duostuojėvskė, Michaila Bulgakuova kūrėnē ė Aleksandra Poškėna puoezėjė īr. Rosā tēpuogė pavēkė klasėkėnė mozėka (žėnuomiausi kompozėtuorē Piotros Čeikovskis, Sergiejos Rachmaninuovs), baleta, arkitektūra, tapīma ė kina. Šalės bova pėrmeivė kosmuosa tīrėniejėmūs. Rosėjuo keravuojama 30 UNESCO pavelda objektu (19 anū prigol koltūras paveldou). Galuop dėdlė rosu diaspuora ožrobežiuo prisėdiejė platėnont Rosėjės koltūra aplinkou svieta.
Rosėjė pėrma lėika palėka mėnavuota 836 m. Per sava istuorėjė egzėstava kāp Rosiuos konėgākštīstės, Kijeva Rosiuos šmuots, Rosėjės carīstė, Rosėjės imperėjė, Suovietu Rosėjė, SSRS ė Rosėjės Federacėjė. XIII o. anou ožpoulė ė pavergė monguolā totuorē. Nu anū jonga rosā galotėnē pasėliuosava pu 240 metu. XVII o. pabėnguo–18 o. pradiuo Rosėjės cars Petros Pėrms pradiejė drastėškas refuormas Rosėjės muodernėzavėmou. Anam valdont Rosėjė palėka imperėjė.
2022 m. vasarė pabėnguo ožpoulė Ukraina.
Bankuoks īr Tailanda suostėnė. Anuo gīven 5,1 mln. gīventuoju.
Meka (arab.  مكة  Makka o مكة المكرّمة Makka al-Mukarrama, ankstliau – Makoraba) ī miests vakarėnie Saudo Arabėjuo, Hėdžaza pruovincėjuo, natuolė Džėdas miesta. Tatā īr mosolmuonu pranaša ė ėslama ikūrieje Mahuometa gėmtas miests, pats šventliausės ėš vėsū ėslama miestu.
Arktėis ondėnīns - ondėnīns aplėnkou Šiaurės ašėgali, i šiaurė nu Eurazėjės ė Šiaurės Amerėkas. Jongiasė so Ramioujo ondėnīno Berėnga sāsiaurio, so Atlonta ondėnīno terp Grenlandėjės ė Skandėnavėjės. So jūruom ožėm 14,75 mln. km², gėliausė vėita – rėftėniam lūži terp Grenlandėjės ė Amondsena dobomū (5 527 m), vėdotėnis gėloms – 1 225 m.
Šiaurės jūra – šelfėnė jūra pri Euruopas, Atlonta ondėnīna dalis.
