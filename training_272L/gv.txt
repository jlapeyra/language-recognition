Sarah Bernhardt (ruggit myr Henriette-Rosine Bernard; 22 ny 23 Jerrey Fouyir 1844 – 26 Mayrnt 1923), she aghteyr ardan Frangagh v'ee ren cloie ayns kuse vie jeh ny cloiaghyn Frangagh smoo ennoil car y 19oo eash yeianagh as y 20oo eash leah, goaill stiagh La Dame Aux Camelias liorish Alexandre Dumas fils; Ruy Blas liorish Victor Hugo, Fédora as La Tosca liorish Victorien Sardou, as L'Aiglon liorish Edmond Rostand. Ren ee cloie paartyn firryn, goaill stiagh Hamlet liorish Shakespeare. Ren Rostand eamaghey ee myr "ben-rein y çhassoo as ben-phrinse y chowrey", as ren Hugo Hugo moylley yn "goo airhey" v'eck. Ren ee jannoo shiartanse dy hurryssyn theateragh er feie ny cruinney as v'ee fer jeh ny kied aghteyryn ren recortyssyn sheean as cloie ayns jallooyn roie.
Chammah's shen, t'ee kianglt rish speeideilys yn ellyneyr Alphonse Mucha er-yn-oyr dy ren ee cooney lesh soilsheydys yn obbyr echey. Dirree er Mucha ve ny ellyneyr feer ennymoil 'sy lhing shoh rere yn aght Art Nouveau v'echey.
Ta tooilley coadanyn mychione Sarah Bernhardt ry-gheddyn ayns Wikimedia Commons.
She ard-obbree, kiaddeyder sthie, screeudeyr as ynseyder ren kiaddey ny smoo na 1,000 strughtoor as ren creaghney 532 pheesh d'obbyr va Frank Lloyd Wright (ruggit myr Frank Lincoln Wright; 8 Mean Souree 1867 – 9 Averil 1959). 
Ta tooilley coadanyn mychione Frank Lloyd Wright ry-gheddyn ayns Wikimedia Commons.
Va Wolfgang Amadeus Mozart (IPA: [ˈvɔlfgaŋ amaˈdeus ˈmoːtsart], bashtit Joannes Chrysostomus Wolfgangus Theophilus Mozart) ny chiaulleyder Austeyragh. V'eh ruggit er 27 Jerrey Geuree 1756 ayns Salzburg 'syn Austeyr. V'eh goit rish myr nane jeh ny kiaulleyderyn feer scanshoil 'syn Oarpey. Haink çhingys er er 6 Mean Fouyir 1791 choud's v'eh ayns Praag ec toshiaght y chiaulldramey echey, La clemenza di Tito. Agh va'n çhingys gyn lheeys as hooar eh baase er 5 Mee ny Nollick 1791. V'eh oanluckit ayns ruillick Noo Marx ayns Veen.
Va Charles André Joseph Marie de Gaulle (22 Mee Houney 1890(1890-11-22)—9 Mee Houney 1970(1970-11-09))  ny eaghtyrane as n'eniagh caggee ny Frank. Rug eh ayns Lille as v'eh ynsit ayns Collège Stanislas ayns Paarys. Chur eh Forseyn ny Frangee Heyrey er bun 'sy vlein 1940 rish y Nah Chaggey Dowanagh. Ayns y vlein 1959 v'eh reiht myr y 22oo eaghtyrane ny Frank. Chur eh pobblaght noa er bun, y 5oo phobblaght. Hooar eh baase giense thie ayns Colombey-les-Deux-Églises 'sy vlein 1970.
Ta Turkish (Türkçe) çhengey loayrit 'sy Turkee, ayns Pobblaght Hurkagh y Cheeprey Hwoaie, 'sy Vulgeyr, 'sy Ghreagh, as ayns çheeraghyn elley jeh'n çhenn Impiraght Turkagh, chammah as rish arragheryn magh ny ghaa 'syn Oarpey.
She Curain, ny Crean ny keayrtyn, yn chied phlanaid magh ass y Ghrian ayns Corys ny Greiney, as yn planaid sloo lesh cruinlaghey 88 laghyn echey. T'ee jeant ass clagh as ta cree dy yiarn eck. Cha nel eaystyn eck. Ta'n çhiassid meanagh eddyr −180 as 430 °C.
She gorley gowaltagh cadjin as gaueagh eh gorley shymlee. She bacteyryn 'sy chynney Mycobacterium bun yn asslaynt, as Mycobacterium tuberculosis ayns deiney son y chooid smoo.[1] T'eh soiaghey er ny scowanyn dy cadjin, agh foddee eh jeeylley organeyn elley. T'eh skeaylley trooid yn aer liorish creddal, streighyraght as ceau shelley.[2] Son y chooid smoo, ta doghan follit ec deiney surransagh, agh ta mysh fer 'sy jeig caghlaa dys gorley breeoil.
Ta cowraghyn cadjin goaill stiagh creddal beayn as shelley folley, çhiassaghey, ro-chur magh ollish 'syn oie, as coayl trimmid. Ta soiaghey er organeyn elley cur cowraghey elley orroo. Ta faaishnys-enn croghey er radio-oaylleeaght (caslys scell-X cleeau dy cadjin), prowal Mantoux, prowal folley as scrutaghey as aase mynvioee ass ushlaghtyn callinagh.
She baagh dreeym-juntagh eh sheeintagh, 'sy phylum Chordata. Ta'n ennym oayleeagh Mammalia ec y phossan. Ta ny troyn er lheh shoh oc: fairaignyn ollish, fairaghyn ollish caghlaait dy haaley bainney, folt ny fynney, tree craue 'sy chleaysh sthie, as ard noa-chorteish 'syn inçhyn.
Ta sheeintee bio-vreyagh, er lhimmey jeh ny untowlee, as adsyn ooh-vreyagh. Ta sur-eecklyn ec cooid mooar jeu, as 'syn phossan smoo, ny sheeintee chrooagh, ta crooagh oc car y traa ymmyrkey.
She lus fuyghagh yl-vleinoil eh billey (ASE: [ˈbɪlʲə]; veih bile, "billey mooar" ny "billey (mooar) casherick", y Çhenn Yernish[1]). Ta cur sheese jeant dy mennick ec lus-oaylleeyn myr lus fuyghagh as corp ny cliu mooar echey ta gymmyrkey shiartanse dy fo-chrouwyn.[2] Ta ughtaryn elley gra dy lhisagh biljyn ve ny s'yrjey na eddyr 3 m[3] as 6 m,[4] as ta ughtaryn elley gra dy lhisagh ad ve ny s'lhea na 10 cm (tarragh 30 cm).[5] Ta ughtaryn ennagh gra nagh vel ayns lussyn as ny troyn shen oc agh rassanyn, ga nagh vel biljyn lheid as y Mallee çheet rish y chur sheese shen. Ayns cosoylaght rish y chooid vooar jeh lussyn elley, ta seihll foddey beayn ec biljyn, as ta fir jeu thousaneyn dy vleeantyn d'eash as ny s'yrjey na 115  er yrjid.[6]
Ta biljyn coontit myr co-oltyn scanshoil jeh cummey najooragh yn thallooin er yn oyr dy vel ad cur lhiettrimys er y chrimmey as kiarail eggochorys da'n eaghtyr fo'n duillagys oc veih'n emshir. Myrane lesh shen, ta paart mooar ec biljyn ayns gientyn yn ocsygien as injillaghey yn daa-ocseed charboan 'syn aeraght, myrane lesh streeaney çhiassid yn thalloo. T'ad coontit myr co-oltyn ayns cummey thallooin as eirinys er oyr yn aghin aesthetagh as ny birr vessghartagh oc (lheid as ooyllyn). She stoo troggee t'ayn ayns biljyn myrane lesh bunstoo bree ayns ram çheeraghyn. Chammah as shen, ta paart mooar ec biljyn ayns feayn-skeeaylleydaght chooid vooar jeh cultooryn y theihll.[7]
Ta tooilley coadanyn mychione Biljyn ry-gheddyn ayns Wikimedia Commons.
She bunstoo eh stainney. She yn trimmid breneenagh ta echey ny 118.710 g·mol−1. Ta earroo breneenagh 50 as cowrey Sn er. 
Ta towse-oaylleeaght (Baarle: geometry, veih'n Ghreagish γεωμετρία; geo "cruinney", metria "towse") ny vanglane maddaght ta bentyn rish feyshtyn mooadys, cummey, as rish earrooyn as nyn muill conastagh, as troyn reamys. Ta'n towse-oaylleeaght nane jeh ny h-oaylleeaghtyn by hinney. Ec y toshiaght v'eh ny chorpane oayllys obbree bentyn rish lhiuridyn, eaghtyryn, as thummidyn. Agh 'sy treeoo eash RC, va'n towse-oaylleeaght currit ayns form baghtagh liorish Euclid. Lhig eh sheese y stundayrt towse-oaylleeaghtagh towse-oaylleeaght Euclidagh. Va'n rollageydys, cur buill ny planaidyn as ny rollageyn er y chruinney niauagh, ny vun scanshoil son feyshtyn towse-oaylleeagh rish ny 1,500 bleeantyn ny yei.
Va çheet stiagh co-ordnaidyn liorish René Descartes as çheet gy kione co-cheimnagh yn algeerey cur cowrey er keim noa ny towse-oaylleeaght, er y fa dy vel maddaghteyryn abyl soilshaghey magh earrooyn towse-oaylleeagh, lhied as lockeryn cruillit, dy bun-ronsee, t'eh shen lesh cormidyn as foaynooyn. V'eh ny phaart ogheragh ayns çheet magh y chalcalys 'sy 17oo eash. Harrish shen, va sheiltynys ny perspeghtaght taishbynit dy row ny smoo ayns towse-oaylleeaght na troyn meadragh nyn earrooyn. Va'n towse-oaylleaght lhiassaghit lesh y studeyrys er cummey undinagh chorpaneyn towse-oaylleeagh va'n bun oc lesh Euler as Gauss. Rere eh shen, va ny h-oaylleeaghtyn reamys-oaylleeaght as towse-oaylleeaght anchaslyssagh currit er bun.
Veih feddyn magh ny towse-oaylleeaght neu-Euclidagh 'sy 19oo eash, haink caghlaa fraueoilagh er eie y reamys. Ta towse-oaylleeaght noa-emshiragh cur sursmooinaght er earrooeeyn, reamysyn ta ny smoo foayssagh na'n reamys Euclidagh, t'ad neuchosoyley roo, faagail magh er beggan. Foddee ve cummey elley er ny reamysyn shen, as ad lhiggey dooin gra fo lhiurid. Ta kianglaghyn lajer eddyr y towse-oaylleaght as fishig, as ad ry-hoilshey lesh ny kianglaghyn t'eddyr towse-oaylleeaght Riemannagh as conastaght chadjin. Ta nane jeh ny sheiltynysyn s'aa, sheiltynys streng, feer cosoylagh lesh y towse-oaylleeaght.
Ta kiaulldramey ny chummey ellyn raad dy vel arraneyderyn as kiaulleyderyn cloie obbyr dramatagh ta mestey teks (as yn ennym libretto currit er) as coontey kiaullee. Ta'n kiaulldramey ny chooid jeh tradishoon kiaullee classicagh y Niar. Ta'n kiaulldramey goaill stiagh ram meeryn jeh'n theater loayrit, lheid as cloie, reayrtys as coamree as, ny keayrtyn, daunse. Ta'n cloie skeaylt magh ayns thie kiaulldramey dy cadjin, as eh co-chloie marish kiaullane ny possan kiaullee ny sloo.
She çheer yn Chanadey, rish ny Steatyn Unnaneyssit, yn Keayn Sheear, yn Keayn Sheealtagh, as yn Vooir Arctagh. She Toronto yn caayr smoo, agh she Ottawa ard-valley ny çheerey. She Baarle as Frangish ny çhengaghyn oikoil.
Ren ashoon çheeragh cummal ayns yn ard canadagh da millaghyn dy bleinyn roish ren yn chied europaghyn roshtyn. T'ad er fys as yn Chied Hashoonyn as yn Inuit sleih. 
Va'n Wiggynnaghyn yn chied Europaghyn er fys dy heet ayns yn Chanadey, ayns Thalloo yn Eeast. Ayns yn shey keead jeig, hoshee yn Europaghyn dy ronsaghey yn coose shiar dy yn Chanadey, lesh John Cabot (Sostyn) ayns 1497, as Jacques Cartier (yn Rank) ayns 1534. 
Va ardjyn dy yn Chanaday reaghit rish yn Rank, as ardjyn rish Sostyn as Nalbin. Va'n Frangaghyn dy cadjyn kied jeh yn ashoonyn çheeragh echey dy chummal ayns oc cheer. Ayns 1605, va Port Royal troggit ayns Acadie (Nova Scotia) rish yn frangaghyn, jeeraghit rish Samuel de Champlain, as ayns 1608, va Quebec troggit. Ghow Goaldagh cramman dy yn ardjyn Frangagh jei caggey faggys da Quebec ayns 1759.
Er y Caggey Irreyder Magh Americaanagh, baillym yn cohionnal Americaanagh dy jannoo Quebec ayrn dy ny Steatyn Unnaneyssit as hug ad armee dy ghoaill eh jeh yn Goaldagh ayns 1775. Agh cha cummal seose yn ashoon ny Quebec yn irree magh. Er yn Caggey dy 1812, phrow ny Steatyn Unnaneyssit dy ruegey yn Chanadey.
Ec 1 Jerrey Souree, 1867, haink yn Chanadey dy ve çheer. Ren eh goaill stiagh yn cummaghtyn dy Ontario, Quebec, Brunswick Noa, as Nalbin Noa. Va John A. MacDonald yn chied ard-vinishter. Haink Manitoba, yn Yukon, as yn Thallooyn Neear Hwoaie dy ve ayrn dy yn Chanadey ayns 1870. Haink yn Cholombey Goaldagh lhein ayns 1871, as Ellann ny Flah Edard  ayns 1873.
Va daa irreyn magh ny Awin Ruy, ayns 1869-70 as 1885. Haink Alberta as Saskatchewan dy ve cummaghtyn ayns 1905.
Chagg sidooryn Canadagh ayns yn Chied Caggey Dowanagh, er yn oyr v'ad ayrn dy yn Impiraght Goaldagh. Haink yn Chanadey dy ve dy mie er fys as çheer jei e aighar ayns yn cragh Oirrag Vimy jeh yn sidooryn Germaanagh ayns yn Rank ayns 1917. Va yn kiart da teiy currit da mraane rish yn caggey. Chagg sidooryn Canadagh ayns yn Nah Caggey Dowanagh myrgeddin. Va'n Chanadey scanshoil ayns 1944 ec Normandy, as ren ad livrey yn Ollan.
Ayns 1949, haink Thalloo yn Eeast as Labrador dy ve cummaght ny Chanadey. Ayns 1956, ren Lester Pearson cooney ayns yn Geyre-ghaue dy Suez. Ayns 1982, va buraght noa crooit. 
Ta ram sleih Frangagh-Canadagh geearree dy croo nyn eer çheer. Va refrane chum ayns Quebec ayns 1980, as baillym 40% yn neuchrogheydys. Va refrane elley chum ayns 1995, as baillym bunnys 50% yn neuchrogheydys.
Laa jiu, ta frangish loayrit rish 25% dy Chanadaghyn as yn chied çhengey. Ta ashoon as cohionnalyn loayrt-Frangish cagh noon yn Chanadey. 
Ayns 1999, va Nunavut crooit as trass thalloo ny Chanadey, magh ny Thallooyn Neear Hwoaie, ayns coardail lesh yn ashoon Inuit.
Ta'n Chanadey yn çheer smoo 'sy theihll agh unnane rere eaghtyr, jei yn Roosh. Ta 33 millioon sleih cummal ayns y Chanadey.
Ta 3 thallooyn, eddyr Alaska as Greenlyn. Ta 4 dy yn 5 yn Loghyn Mooar rheynnit eddyr y Chanadey as ny Steatyn Unnaneyssit.
Ta'n Chanadey sheeyney lesh ny Steatyn Unnaneyssit, y Danvarg (Greenlynn), as y Rank (Saint Pierre as Miquelon).
Ta çheeroaylleeaght ny Canadey ym-daahagh. Jeh sleityn ard ayns y heear, banjaghyn rea 'sy vean, as creggyn coodaghey shen ayns y shiar. Ta'n Chanadey cummal keyllyn twoaie slane.
Ta yn daa çhengey oikoil ayns yn Chanadey Baarle as Frangish. Ta daa-hengaght oikoil ayns yn Chanadey leight, jannooit magh ayns yn Kaart dy Cairyn as Seyrsnysyn Canadagh as yn Slattys ny Çhengaghyn Oikoil; t'eh feamagh rish yn Barrantagh ny Çhengaghyn Oikoil. 
Ta çhengaghyn bun-chummallagh ny ghaa oikoil ayns Thallooyn Neear Hwoaie. Ta Inuktitut yn çhengey vooar chooid ayns Nunavut, as çhengey oikoil ayns yn thalloo.
Ta'n Chanadey conastey dy 10 cummaghtyn as 3 thallooyn.
Ta tooilley coadanyn mychione yn Chanadey ry-gheddyn ayns Wikimedia Commons.
Ta'n Roosh (Rooshish: Россия, Rossiya) ny Conastey yn Roosh (Rooshish: Российская Федерация, Rossiyskaya Federatsiya) ny çheer harrish-vooarheeragh ta sheeyney magh harrish yn Oarpey as yn Aishey hwoaie. T'ee ny çheer lieh-eaghtyraneagh as t'ee jeant seose jeh 83 rheynn chonastagh. Ta'n Roosh çhemmit liorish ny çheeraghyn shoh ny lurg (noi'n chlag veih'n sheear hwoaie da'n shiar yiass): Norlynn, Finnlynn, yn Estaan, y Latvey, y Litaan (Queiggey Kaliningrad), y Pholynn (Queiggey Kaliningrad), y Velaroosh, yn Ookraan, yn Abcaaish, y Çhorshey, Ossetia Yiass, yn Asserbajaan, y Chassaghstaan, y Çheen, y Vongoil as y Chorea Twoaie. Ta'n çheer çhemmit liorish Mooir Bering, y Vooir Chaspagh, y Vooir Valtagh, y Vooir Ghoo, as Mooir yn Arctagh. Ta'n Roosh ny çheer smoo ny cruinney, as ish 17,075,400 km² er eaghtyr. Rere earroo yn phobble t'ee ny nuyoo çheer smoo lesh ny smoo na 142 villioon cummaltee. She Moscow yn preeu-valley.
Ta'n Vooir Arctagh ny Mooir yn Arctagh ny keayn ayns ard poullagh yn Arctagh, as t'ee coontit myr y keayn sloo mastey ny queig keaynyn er y theihll. T'ee begnagh cruinnit dy slane liorish yn Oaraishey as America Hwoaie as t'ee coodit liorish rio marrey car y vlein (as begnagh coodit dy slane car y gheurey). Ta sailjys as çhiassid y cheayn anchasley dy h-imbee tra ta'n rio lheie as riojey. T'ee çhemmit liorish y Roosh, Norlynn, yn Eeslynn, Greenlynn, y Chanadey as Alaska (ny Steatyn Unnaneysit) myrane lesh y Cheayn Sheear as y Cheayn Sheealtagh. Ta'n keayn goaill stiagh Baie Baffin, Mooir Barents, Mooir Beaufort, Mooir Chukchi, Mooir ny Shibbeyr Hiar, Mooir Ghreenlynn, Baie Hudson, Keyllys Hudson, Mooir Kara, Mooir Laptev, y Vooir Vane as crouw-ushtaghyn elley. T'ee kianglt rish y Cheayn Sheealtagh liorish Keyllys Bering as rish y Cheayn Sheear liorish Mooir Ghreenlynn as Mooir Labrador.
Ta tooilley coadanyn mychione Y Vooir Arctagh ry-gheddyn ayns Wikimedia Commons.
Ta Mooir Hostyn ny ynn Keayn Twoaie ny mooir oirragh jeh'n Cheayn Sheear er yn Immyr Vooarheeragh Oarpagh. T'ee mygeayrt 570,000 kilometeryn kerrinagh (220,000 mi ker) er eaghtyr. T'ee kianglt rish y Cheayn Sheear liorish Kellys y Douvyr as Mooir yn Eeaght da'n jiass as liorish y Vooir Loghlynagh da'n twoaie.
