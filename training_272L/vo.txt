Jiel Sarah Bernhardt (1844 tobul 23 in Paris - 1923 mäzul 26) äbinof dramatan Fransänik, e suvo pamäniotof as „jidramatan famikün volajenotema“.[1] El Bernhardt äfamikof in teats Yuropik ün degyel 1870, e suno pävüdof valöpo in Yurop ed in Lamerikän. Älabof repüti as jidramatan fefik ed ägetof näinemi: „jiel Sara sülik“.
Hiel Michelangelo di Lodovico Buonarroti Simoni ü balugikumo Michelangelo (1475 mäzul 6 - 1564 febul 18) äbinom pänan, skulturan, bumavan, poedan ä kaenal Litaliyänik dü Dönuliföfikam. Do no äduinom mödikosi plödü lekans, tälen omik pö jäfüds votik, kelis lunomiko äbejäfom, äbinom so vemo gretik, das suvo palecedom as lisitan votik dinita: Man Dönuliföfikama patedik, kobü hiel Leonardo da Vinci.
Prodam ela Michelangelo pö jäfüd alik dü lifüp lunik oka äbinon gianagretik; if logoy mödi penedas, däsinotas e memotas nog atimo dabinölas, suemoy, das binom lekanan gudiküno pedokümöl tumyela 16id. Tels vobotas sevädikün oma: elot Pietà ed elot David, päskulturons büä ärivom bäldoti lifayelas kildeg. To ced negönik oka tefü pän, el Michelangelo äjafom telis vobotas flunilabikün jenotema lekana Vesüdänik: „Jafam“ su nufed e „Cödam Lätik“ su völ latara Temüla: „Sistina“ (di „Sixtus IV“: papal) in Roma. Poso ädisenom Leglügi Saludana Petrus, leigo in Roma, ed äkodom levoluti pö bumav klatädik medü datuv gianasökaleoda lukölümas.
Äsä pötos pö stad balik ela Michelangelo, lifajenäds tel päpübons tefü om nog dü lifüp omik. Bal onas, fa hiel Giorgio Vasari päpenöl, ämobon, das el Michelangelo äbinom sömitamapün lekanaduina lölik sis prim Dönuliföfikama: leced, kel päzepon fa lekanajenavans mödik dü tumyels. Dü lifüp omik suvo pänemom Il Divion („Godöfan“): näinem lönedik sekü sen lanöfik vemik oma. Bal patöfas, keli timakompenans omik ästunidons muiko pö om, äbinon el terribilità (= jeiköf): sen sublima dalestümi kodöl. Steif lekananas posik ad sümädön stüli vemo pösodiki ä lefäkiki ela Michelangelo ädavedükon mufi gretik fovik lekanajenotema Vesüdik pos Dönuliföfikam löpik: Manierim.
Bacchus, Michelangelo
1534, Palazzo Vecchio, Florence
Angel by Michelangelo
Madonna Belgium
Leda
Pietà Rondanini, 1564, Milano
Louvre
Rebellious Slave
Michelangelo Pieta
Ganymede, copy of original 1532, Windsor Castle
Madonna
Hiel Miguel de Cervantes Saavedra ([miˈɣel ðe θerˈβantes saaˈβeðra] in Spanyänapük atimik; 1547 setul 29 - 1616 prilul 23) äbinom lautan, poedan ä dramatavan Spanyänik. El Cervantes äbinom balan pösodas veütikün ä flunilabikünas literata e lautan veütikün volfamaperioda literatik in Spanyän tumyela 16id (el Siglo de Oro: Goldatumyel). Äbinom i pänan. Lekoned omik: Don Quixote palecedon as bal lautotas klatädik fünöl Literati Vesüdik: ai pavälon as bal lekonedas gudikün timädas valik, ya petraduton ini püks plu mäldegluls, dabükots nulik ona palaipübons e bespikam krütik ona efovon jünu nenropo sis tumyel 18id. Vobotem omik papladon vü veütiküns literata valemik.[1] Penäinemom „El Principe de los Ingenios“ (= Plin Tikälanas). 
El Cervantes pämotom in Alcalá de Henares as folidan cilas vel in famül, kel ba ilicinon se noubanef smalikum. Famül omik äfealotädon de zif bal lü votik, e nemödikos sevädon tefü lifayels balid oma. Sevoy ye, das pädugälom in tops mödik Spanyäna e Litaliyäna. El Cervantes äprimom ad lautön ün 1568. Primo ävobom pro kardinal Glüga Katulik. Ya ün 1570 ivedom soldat fantidarejimena ed äfövom lifi soldatik oka jü 1575, ven dü getäv okik lomio päfanäbom fa piratans Nolüda-Frikopik. Pälelivükon ta monipel ed ägetävom lomio lü Madrid, lü famül okik.
Ün 1585, el Cervantes äpübom lekonedi jipigaledanik: La Galatea. Sekü monadef, el Cervantes ävobom pro el Armada Spanyänik, e poso as tripikonletan. Ün 1597, difs no piplänöls in moninunods yelas büik kil äkoedon pafanäbön omi in fanäböp regik di Sevilla. Ün 1605 äbinom in Valladolid, ven benosek sunädik dila balid ela Don Quixote in Madrid pipüböla ämalon geikami omik ad literatavol. Ün 1607 älomädikom oki in Mardid, kö älödom ed ävobom jü deadam okik. Dü yels lätik zül lifüpa okik, el Cervantes äfimöfükom benorepüti oka as lautan. Äpübom eli Novelas Ejemplares (= Lekoneds Samigebik) ün 1613, eli Viaje del Parnaso (= Täv lü Parnassos) ün 1614, ed ün 1615 eli Ocho comedias y ocho entremeses (= Fredadramats jöl e dramatils jöl) e dili telid ela Don Quixote. Soäsä äpenom hiel Carlos Fuentes: „el Cervantes maifükom buki, ini kel reidan sevon, das pipenon“[2]
Hiel Kālidāsa (sanskrito:  कालिदास) äbinom poedan ä dramatavan sanskritik. Pänäinemom el Kavikulaguru (= „Tidan Poedanas Valik“), kelos temunon dö veüt omik. Sevädik as leplekan ela Shiva, älautom dramatis e poedotis okik ledino stabü miteodem e filosop hindiyiks. Nem omik sinifon: „dünan jiela Kali“.
Hiel Publius Vergilius Maro (70 b.K. tobul 15 - 19 b.K. setul 1), poso pänemöl i Virgilius, äbinom poedan klatädik Romänik. Älautom konapoedotis: Eclogae (ü Bucolica Carmina), Georgica ed Aeneida: konapoedot famikün oka in mod herodik, kel binädon me buks degtel (distü buks teldegfol konapoedota alik hiela Homeros) ed ävedon konapoedan netik Lampöräna Romänik.
Hiel käpten: James Cook (1728 tobul 27 - 1779 febul 14) äbinom letävan, nafan ä kaedavan Britänik. Ärivölo diniti käptena in el Royal Navy (Nafem Regik Britänik), el Cook äbinon balidan, kel ädunom kaedi ela Newfoundland bü letävs omik kil in Pasifean, dü kels ävedom Yuropan balid, kel ärivom joli Stralopa e Havayuänas äsi äfägom ad nafön zü Nula-Seleäns.
[1]
El Cook ävedom ädutikom lü tidanafem ven äbinom nog hipul[2] e pälasumom fa Nafem Regänik ün 1755. Äkompenom pö Krig Velyelik, pos kelos äbeletävom dili gretikün nügola flumeda: Saint Lawrence dü beleseat ela Québec. Atos ämögükon Generale: Wolfe tataki klänedik oma su Kamaläns ela Abraham ed äyufon ad küpälükön Klubi Regik tefü el Cook. Küpäl at äpubon ün timül leveütik kariera pösodik oma e volfama letävama lovemelik Britänik, ed äkoedon vedön omi ün 1766 lebüdan nafa: Endeavour pro bal letävas Pasifeanik kil.
El Cook ädäsinom kaedis kuratik topädas mödik, in kels nisuls e jols anik äpubons balidnaedo in Yurop. Duinods omik kanons pägivülön mige meliseva, fägas kaedavik süperik, kurada ad beletävön pladis riskädik ad fümükön jenöfotis (a. s., änünafom anikna ini Sirkot Lantarktänik), fäga ad dugön manis in dinäds negönik, e bolda tefü mafäd letävas omik äsi tefü viläl ad pluon tefü büds Nafema.
El Cook ädeadom su Havayuäns pö komip ta Havayuänans dü letäv Pasifeanik kilid oma ün 1779.
Hiel Stanley Kubrick (1928 yulul 26 - 1999 mäzul 7) äbinom filmotirejidan ä biomagodemiprodan Lamerikänik famik ä flunilabik, kel ägetom premis mödik (el Oscar, el Bafta ed el Golden Globe) e kel palecedom as balan gretikünas tumyela 20id. Ädilekom numi no pülik biomagodemas vemo pelelobölas ed i pekrütölas. El Kubrick ädistükom oki sekü kurat, me kel ävälom yegädis okik, sekü vobametod neviföfik okik, sekü distöf stülas biomagodemas okik e sekü pösodöf soelöfiloföl oka, ledino tefü biomagodems e lif it okiks.
Hiel Leonhard Paul Euler (1707 prilul 15 - 1783 setul 18) äbinom matematan ä füsüdan Jveizänik, kel älifädom dili gretikün lifüpa okik in Rusän ed in Deutän.
El Euler äduinom tüvotis veütik in jäfüds vemo difiks äs difakalkul e gräfateor. Änüdugom i mödikosi jäfüdavödedas e malatema matematik nulädik, pato tefü diletam matematik, soäs suemod sekäta matematik.[1] Sevädom i sekü vobod okik tefü mufav, litav e stelav.
El Euler palelogom as matematan veütikün tumyela 18id ed as balan gretikünas jenotema lölik. Äbinom i balan fluköfikünas: vobotem lölöfik oma fulükon toumis (foldilfliodik) 60-80.[2] Konsäl hiele Pierre-Simon de Laplace pegivülöl notodon gudiko veüti fluna ela Euler: „Reidolsöd eli Euler, reidolsöd eli Euler, binom mastan obas valik.“[1].
Logod ela Euler kanon palogön su bankazöt 10-franik Jveizänik, äsi su penedamäks Jveizänik, Deutänik e Rusäniks mödiks. Planetül: 2002 Euler pänemon stimü om. Pazälom fa Glüg Lutärik ma Saludanakaled onik ün del 24id mayula.
Hiel Gottfried Wilhelm Leibniz (ü Leibnitz ü von Leibnitz; 1646 yulul 1 - 1716 novul 14) äbinom mödatälenan Deutänik, kel äpenom ledino in latin ed in Fransänapük.
Labom pladi veütik in filosopajenav ed in matematajenav. Ätüvom difakalkuli nesekidiko de hiel Isaac Newton, ab malatem omik päbuükon e pagebon jünu. Ätüvom i telnumatasiti: stabasuemod binodas nünömavik atimik ti valikas. As filosopan, pamemom jünu ledino sekü fredim, o. b. kludod omik, bai kel leval obsik binon, ma siäm semik, leval gudikün, keli God äkanom jafön. Äbinom, kobü hiel René Descartes e hiel Baruch Spinoza, balan tikälimanas gretik tumyela 17id, ab filosop omik yumon leigo pö vönaoloveikod skolik ed äbüologom tikavi e diletami nulädik. El Leibniz äkleblünom veütikosi i füsüde e kaenave, ed äbüologom suemodis, kels poso ödavedons in lifav, sanav, talav, mögateor, lanav, pükav e nünav. Äpenom i dö bolit, gitav, südav, godav, jenav e vönapükav, ed älautom igo i poedotis nemödik. Keblünots omik grupe gretik jäfüdas at patuvons in gaseds mödik ed in degmilats penedas e namapenädas no päpübölas. Jü atim, no dabinon pübot lölöfik penädas valik ela Leibniz, klu bepenam lölöfik keblünotas omik no nog mögon.
Hiel Confucius (551 b.K. - 479 b.K.) äbinom filosopan Tsyinänik.
Hiel Karl Marx (1818 mayul 5, Trier, Deutän - 1883 mäzul 14, London, Linglän) äbinom filosopan Deutänik.
Hiel Alexander III de Makedonän, kösömo sevädik as Alexander Gretik (grikänapüko: Αλέξανδρος ο Μέγας; 356 b.K. yulul 20/21 in Pella, Makedonän vönik – 323 b.K. yunul 10/11 in Babülon) äbinom hireg (basileus) regäna helänik Makedonäna. Äbinom son hirega Makedonika, ela Philippus II (359 b.K.–336 b.K.).
Hiel Jawaharlal Nehru (hindiy: जवाहरलाल नेहरू; pemotöl tü 1889 novul 14 in Prayagraj – edeadöl tü 1964 mayul 27 in Nai Dilli) äbinom bolitan e lautan Lindänik. 
Hiel Nehru äbinom 1id balid-ministeran Lindäna (de 1947 gustul 15 jü 1964 mayul 27). Äbinom fat 3id balid-ministerana Lindäna: Indira Gandhi e son lavogana e bolitana: Motilal Nehru.
Saludan: Thomas Aquinas (zao 1225 yanul 28 - 1274 mäzul 7) äbinom pädan katulik Litaliyänik Dominiganaroda, filosopan ä godavan vönaoloveikoda skolik, sevädik as el Doctor Angelicus („dokan silananik“), Doctor Universalis („dokan valemik“) e Doctor Communis („dokan komunik“). Äbinom stütan klatädik veütikün godava natik ed äjafom juläli okik filosopa e godava.
El Aquinas palelogom in Glüg Katulik as pated pro utans, kels studoms ad vedön pädans (Lonem Kanunik, Can. 252, §3). Vobots, sekü kels äsevädikom, binons el Summa Theologica ed el Summa Contra Gentiles. Binom balan dokanas 33 Glüga e palecedom fa katulans mödik as godavan ä filosopan gretikün Glüga Katulik. Sekü atos, studastitods mödik penemons stimü om, kenininükamü Niver Saludana: Thomas: niver bäldikün nog dabinöl in Siyop.
Grikänapük binon pük paspiköl in Grikän e Sipreän. Za 13.000.000 mens spikons Grikänapüki.
Gramat binon sit noms tefü pük.
Literat binon lekan, kel jäfon me loneds spodönik. Literats i diletis staböfik levala poedav i lekoned vü ons.
Nat binon sitot matera kosidik. Säms nat binons lut, vat e lif.
Mard (malat: ) binon planet folid Solasita. Masat onik binon 6.4185×1023 kg.
Lueg binons gel jäfidämas yurinasita mens i nimas, kels nomükons loxin e lektinädas lutem. Luegs moükons natemasitot, kels pajafons sekü jäfids nomik gel, medü lad.
Nimas binon grup noganas as garids e jarens.  Binos nimas balsiülik e mödasiülik. Siüls onas labons siülamönis düfik.
Fitas binon sügaf gretik.  Kredoy adelo das dabinons bids kil fitas. 
Binons nims sogädik e grup fitas padugof fa vomik bäldik.
Benen binon fluk fidovik plan bin Musa.
Zif binon komotanef menik gretik.
Cifazif binon zif, kel labon zäni reiganefa.
Kubeän binon län in Zänoda-Merop.
Kubeän labon belödanis 11 326 000 (2003).
Sürfat Kubeäna binon 110 860 km².
Cifazif Kubeäna binon La Habana.
Mäxikän binon län in Zänoda-Merop.
Jveizän binon län in Zänoda-Yurop.
Bagdad (Larabänapük: بغداد (Baġdād) [baγˈdæːd]; Kurdänapük: به‌غدا (Beẍda) [bəγˈdɑː]) binon cifazif Lirakäna.
Sürfat ela Bagdad binon mö 204.2 km².
Bagdad labon belödanis 7 400 000 (2005).
İstanbul (Türkänapüko: [ɪsˈtɑmbʊɫ]) binon cifazif Stambuliäna.
Sürfat ela İstanbul binon mö 1 538,77 km².
İstanbul labon belödanis 10 034 830 (2006).
Mumbai ü Bombai (maratiy: मुंबई) binon zif in tat: Maharajtra, in Lindän.
Sürfat ela Mumbai binon mö 437,71 km².
Mumbai labon belödanis 11 914 398 (2001).
Tokyo (Yapänapük: 東京都) binon cifazif in Yapän; topon videtü 35°41’2’’ N e lunetü 193°42’54’’ E. Sürfat ela Tokyo binon mö 2.187 km². Tokyo labon belödanis 13.010.279 (2010).
El Saharän (Larabänapüko: الصحراء الكبرى‎) binon gretik hitik lüvön e kilid gretik lüvön in vol po Lantarkop e Larktikän. Ons sürfat de 9,200,000 km² e binon leigodik ad sürfat de Tsyinän u Lamerikän. Saharän keninüköns mödik de Nolüda-Frikop.
