Mi'hleketo yi angarha "nkhuluko wa makungu lama nga na xikongomelo xo karhi, la ma voyamelaka eka swiboho swa xiviri".[1] Hambileswi mi ehleketo yi nga xisekelo xa vukona bya vanhu, ku hava nhlamuselo wa mi'hleketo lowu amukeriwaka hi ku helela.
I swa nkoka ku twisisa mavumbele, masungulo na nhlohlotelo wa mi'hleketo, hikwalaho ka leswi yi khumbaka mahanyele na swiendlo swa vanhu, nswona kunavela ku twisisa mi'hleketo i pakani ya vuleteri eka tidyondzo ta filosofi, tindzimi, mahanyele, matirhele ya byongo, ntivo-vutomi na tin'wana tidyondzo leti yelanaka na ntivo-vuthlarhi.
Mi'hleketo yi pfumelela vanhu leswaku va twisisa, vahlamusela ntumbuluko lowu va hanyaka eka wona, na ku vumba hi ta misava. Hiswona leswi endlaka  yiri ya nkoka eka swivumbiwa leswi ngana swilaveko, swikongomelo na kunavela, loko swi endla makungu, kumbe swi ringeta ku fikelela tipakani to karhi.
Nhlangano wa vanhu i ntlwawa wa vanhu lowu tirhisanaka no hanyisana, kumbe ntlawa wa vanhu lowu tshamaka a dzhawini yin'we naswona wuri ehansi ka ndzawulo yinwe ya Politiki na dhavuko. Nhlangano wa vunhu wu kombisa vuxaka exikarhi ka vanhu lava ngana ndzhavuko na vukorhokeri byo fana; hiswona leswi nhlangano wa vanhu wu nga ha hlamuseriwaka tani hi vuxaka exikarhi ka swirho swa wona
Kuya hi ntirhiswano lowu nga kona e ntlwaweni wa vhanhu vokarhi, leswi swi nga pfuna swirho swa ntlawa leswaku swi bindzula hi tindlela to tala leti nga kotekiku loko xirho xiri xoxe. Nhlangano wa vanhu wu nga thlela wu akiwa hi vanhu lava twananaka naswona vafumiwa hi maendele ya swilo, hambi loko kuri hava ntlawa lowu fumaka wun'wana.
Riviti "Nhlangano wa Vanhu" risuka eka riviti ra Xilana societas, leri lombiweke eka riviti socius ("Mughana, kumbe  Nakulori") leri tirhisiwaka ku hlamusela vuxaka exikarhi ka vanghana. Rito leri ri yelana ngopfu na rito "Vumunhu". Hambiswiritano, mutivi wa swamabinzu, Adam Smith ulerhisa leswaku ntlwaw wa vanhu "wunga kumeka exikarhi ka vanhu lava hambaneke, kumbe van'wamabindzu lava hambaneke, hi kuya hi kutirhisana hambi loko vangari vaghana, ntsena loko vanga lwi."[1]
Demokhrasi (Kumbe δημοκρατία, dēmokratía hi xigriki, leswivulaka "Mfumo wa vanhu"), i xiyimiso xa hulumendhe laha va akatiko va hlawulaka vayimeri vavona leswaku va aka mfumo na Phalamendhe.[1] Mfumo wa xidhemokhrasi wu tiviwa tani hi "mfumo wa ntalo wa vanhu".[2] Hindlela yin'wana mfumo wa xidemokhrasi i xiyimiso xofuma lava mintlimbo naku ololoxiwa ka yona swititshege eka leswi vanhu vaswi endlaka, kambe kuri hava loyi anga na matimba, kumbe mbuyelo yakona. Leswi endla leswaku mintlawa hinkwayo yi phikizana ku fuma.[3] 
Hikuya hi N'wa tipolitiki Larry Diamond, Demokhrasi yina swiyenge swa mune: (a) Xiyimiso xatipolitiki xo langha no cinca hulumendhe hi ku tirhisa nhlawulo lowu ntshuxekeke; (b) Kunghenelela ka va akatiko eka swatipoliki na vutomi bya vanhu; (c) Kusirhelela timfanelo ta ximunhu ta vaakatiko hinkwavo, kuhlanganisa na (d) Mfumo wa nawu, laha nawu na vulandzeleri bya wona byi endliwaka hi ku ringana eka vanhu hinkwavo.[4]
Mali i nchumu kumbe rhekhodo leyi pfumeriwaka tani hi hakelo ya tinhundzu kumbe vukorhokeri na hakelo ya milandzu.[1][2][3] Ntirho wa mali i ku: ndlela yo xaviselana; ntsengo wa xikoloto; ntsengo wa hakelo leyi hlwerisiweke.[4][5] Nchumu wun'wana na un'wana lowu endlaka mintirho leyi wu vitiwa mali.
Hikuya hi matimu, Mali yi sukela eka mukhuva wo xaviselana kumbe ku cincana ka tinhundzu, kambe hinkwaswo swiyimiso swa timali swi simekiwe eka mfungo wa mali ya ximfumo. Mali ya ximfumo, yi endliwa hi swilo leswi nga hava ntikelo, kambe yi nyikiwa ntikelo hi mfumo loko wu veka nawu leswaku mali yitirhisiwa ku xavisela tinhundzuna ku hakela milandzu hinkwayo.[6]
Vutsari, hiku angarhela, mpahla ya matsalwa. Hikukongoma, vutsari i matsalwa lama voniwaka tanihi vutshila naswona mari yankoka, ngopfungopfu hi kutirhisa ririmi leri hambanaka na matirhisele ya siku na siku.
Rimitsu ra rito Vutsari risuka eka rito raxilatini "literatura/litteratura" (leri tekiweke eka rito littera: letere kumbe matsalele) ritirhisiwa ku hlamusela matsalwa hinkwawo, hambi leswi tinhlamusela totala ti hlanganisaka na matsalwa lama vulavuriwaka kumbe kuyimbeleriwa. 
Vutsari byi hambanisiwa hikuya hi switori leswi ngariki swa xiviri, kumbe switori swaxiviri, naswona hi kuya hi vuthlokovetseri kumbe vuthemenderi. Byinga thlela byi hambanisiwa hikuya hi swiyenge leswikulu kufana na Tinovhele, Switori swo koma kumbe Dirama; naswona mintirho leyi ya vutsari yithlela yi hambanisiwa hi tinguva ta matimu kumbe mboyamelo wa matsalwa.
Ikhale vanhu varingeta ku hlamusela "vutsari".[1]  Simon na Delyse Ryan varingeta kuhlamula xivutiso lexinge  "Vutsari iyini?" hi ku xiya leswilandzelaka:Pfhumba ro twisisa nhlamuselo wa "Vutsari", indlela leyi kandziyiweke ngopfu, hambileswi vugima musi bya kona, abyi anetisi. Tinhlamuselo to tala ito angarhela naswona ticincacinca kuya hi minkarhi.  Kahle kahle, nchumu lowu nga tiyiseka hi nhlamusela wa Vutsari, hileswaku hlamuselo yeloyo yi ta cinca.[2]Nhlamuselo wa vutsari wu hambana hambana hi kuya hi minkarhi: i "nhlamuselo leyi fambisanaka na ndzhavuko".[3] Kufikela eka malembe xidzana ya vu 18, e vupela dyambu bya Yuropa, Vutsari abyi hlanganisa tibuku hinkwati na matsalwa hinkwawo.[3] Varhoma hivona va koteke ku tumbuluxa nhlamuselo leyi kongomeke, laha va sunguleke ku hambanisa vutsari elbyi tumbuluxiweke "emiehleketweni" kumbe milorho.[4][5] 
Ntumbuluko, wuhlanganisa swilo hinkwaswo leswi voniwaka na leswi nga voniwiki, kuhlanganisa na Vutomi hiku angarhela. Tidyondzo ta ntumbuluko i xiyenge lexikulu xa Sayensi. Hambi leswi vanhu vanga xiyenge xa ntumbuluko, tidyondzo ta mahanyele ya vanhu tahambanisiwa eka dyondzo ya ntumbuluko.
Rito ntumbuluko rifambelana na ku velekiwa kumbe ku vumbiwa ka swilo,[1] Naswona twisiseka ku hlamusela swimilana, swiharhi na swivumbiwa swin'wana-naswin'wana.[2][3] 
Swiharhi i swivumbiwa leswi hanyaka, naswona leswi kotaka ku famba-famba haswoxe kuya hi vukulu bya swona. Miri wa xiharhi wa cinca-cinca kuya hi makulele ya xona na xivumbeko xa xona xa ntumbuluko. Swiharhi swin'wana na swin'wana swi hanya hi kudya swi vumbiwa swi'wana kufana na swiharhi swin'wana kumbe swimilana.
Swiharhi swi hlawulekisiwa hi Marhambu ya swona, kumbe ku pfumala marhambu. Swiharhi leswi ngana marhambu kumbe nhlana, swi hlanganisa, Tinhlampfi, Machela, Swikokovi, Swinyenyana, na Swiharhi leswi mamisaka. Kasi swiharhi leswi pfumalaka nhlana kumbe marhambu swi hlanganisa, Tihumba; Makhongoloti na Swivungwana.
Swiharhi swina swihlawulekisi leswi swi hambanisaka eka swivumbiwa swin'wana swa swivumbiwa. Swiharhi swina swivumbi leswi kotaka ku andzisa nhlayo ya swona,[1] leswi endlaka swi hambana na tibhaktheriya. Swiharhi swithlela swi kota kudya swivumbiwa swin'wana leswkau swi kuma matimba yo kula,[2] naswona leswi swi hambanisa swiharhi eka swimilana.[3] Swiharhi hinkwaswo swi kota ku famba-famba,[4] hambiloko swifanela ku kula kusungula, ku kondza loko swi kota ku famba. 
Kuna mixaka yimbirhi ya swiharhi: Swihanrhi leswingana marhambu, na leswinga hava marhambu. Vona nxaxamela lowu landzelaka.[5]
Vanhu vamanguva lawa (Homo sapiens) hikuya hi Sayensi imuxaka wa rhavi ra swiharhi ra Hominina (Vanhu), leri riyelanaka na ntlawa wa timfenhe. Riviti ra Xilatini, "homō" rivula "munhu" kumbe "munhu wa laha misaveni"[3] naswona "sapiens"  yivula "kuthlariha".[4]
Vanhu vahlawulekisiwa eka timfenhe hi mafambele na mayimele ya vona, kuhlanganisa na vuswikoti byo tirhisa mathulusi ku endla mintirho yo hambana hambana, naswona va na mabyongo lama kulukumba loko maringanisiwa na swiharhi.[5][6]
Swimunhwana swo sungula, hakanyingi a swi hlayiwi swiri vanhu —ngopfungopfu australopithecines, leswi a swiri namabyongo na kuakeka ka miri loku yelanaka na timfenhe.[7] Swotala eka swimunhwana leswi aswiiswikota ku tirhisa ndzilo, naswona aswi ake no tshama eka tindhzawu totala ta tiko-nkulu ra Yuraxiya, naswona hiswona swi tswaleke muxaka wa vanhu va manguva lawa (Homo sapiens) e Afrika kwalomu ka 200,000 wa malembe lamahundzeke.[8][9] Swisungule ku kombisa mahanyelo yohluvuka kwalomu ka 50,000 wa malembe lamahundzeke. Vanhu vamanguva lawa vasungule ku valanga na tiko nkulu ra Afrika ivi va hangalaka na misava hinkwayo.[10]
Kuhangalaka ka vanhu na ku andza ka nhlayo yavona  kavanyete mbangu na swimilana kuhlanganisa na swiharhi switala emisaveni. Ku humelala ka vanhu ku suka eka mabyongo ya vona lamakulu lama endleke leswaku vaswikota ku anakanya mianakanyo leyi rharhanganeke, tindzimi, kuthlanthla swiphiqo, ku vumba rixaka na ndhzavuko hi kuya hi ku ringisa van'wana. Vanhu vana switirhisiwa swotala leswi va switirhisaka kutlula swiharhi, naswona hi vona ntsena vakotaka ku tshivela ndzilo no sweka swakudya swa vona, nakambe hivona ntsena va ambalaka swi ambalo vathlela va tumbuluxa no tirhisa thekinoloji na vutshila.  
Vanhu vana vuswikoti lebyi kulu byo tirhisa mimfungo ku hundzisa marungula (tani hi ririmi na vutshila) leswaku vatiphofula na avelana miehleketo, naswona vathlela va ti hlawula hi swiyenge leswi ngana xikongomela xokarhi. Vanhu va tumbuluxe swiyimiso swa mahanyele leswi rharhanganeke leswi akiwaka hi mintlawa leyi tirhisanaka kumbe leyi luthanaka, kusukela eka ndyangu, vuxaka na politiki.[11]  kunavela vutivi na ku navela kutwisisa na hlohlotela mbangu naswona vathlela va navela ku kongomisa swiendlakalo, swi tumbuluxe vutivi bya Sayensi, Filosofi, swiyilana na man'wana marhavi ya vutivi.
Hambi leswi vutomi bya vanhu vo tala abyi titshega eka vuhloti na mintlawa ya vavalangi,[12]  nhlayo leyikulaka ya vanhu yi sungule to tihanyisa hi Vurimi na Swifuwo, kwalomu ka 10,000 wa malembe lamahundzeke,[13] naswova leswi va endle leswaku va kota ku simeka nhluvuko. Mintlawa leyi ya va aka tiko yi yemahlweni yi ndlandlamuka leswi endleke leswaku yi simeka mfumo, vukhongeri na ndhzavuko emisaveni hinkwayo, hiku endla tano swi hlanganisa vanhu hi miganga leswaku va aka matiko na mimfumo. Nhluvuko lowu tisiweke hi ta sayensi na vutshunguri eka malembe-xidzana ya khume-nkaye (19) na makume-mbirhi (20), swi tise tithekinoloji ta mafurha ya mimovha na ku antswisiwa ka swa tarihanyo, leswi endleke nhlayo ya vanhu yikula hirivilo leri kulu. Hi lembe ra 2014, nhlayo ya vanhu ya misava hikwayo ayi ringanisawa kwalomu ka 7.2 watibhiliyoni na kutlula.[14][15]
Maxelo i matshamele ya tilo/xibhakabhaka, kuhlamusela leswaku ra hisa; ka titimeta; ku omile kumbe kuna mpfula; ripfurile kumbe kuna mapapa.[1]  Maxelo ya siku mahumelela ngopfu eka xibhakabhaka xa lekusuhi na misava.[2][3]  Rito maxele, ritirhisiwa ngopfu ku hlamusela ndlela leyi xibhakabhaka xa laha misaveni xinga hiswona.
Vunyingi-swilo i xihlawulekisi xa ntumbuluko wa swilo naswona i mpimo wa ku ala ku susumetiwa loko matimba ya kongomisiwa eka xona.[1] Vunyingi-swilo byi hlohlotela matimba yo kokelana exikarhi ka swilo swimbirhi.
Hambi leswi mpimo wa vunyingi-swilo kunga khilogiramu, kambe byi hambanile na ntikelo wa swilo. Xilo xo karhi xinga xinca ntikelo wa xona loko xiri e n'wentini kuhambana na loko xiri e misaveni, hikwalaho ka ku hambana ka matimba ya nkokelo, hambi swiritano xilo xelexo xiva na ntsengo lowu ringanaka wa vunyingi-swilo ku n'wana na ku n'wana. Leswi swi vangiwa hi leswi ntikelo wunga ntsengo wa matimba lawa ma kokelaka e hansi, kasi vunyingi-swilo kova ntsengo wa xilo xelexo.[2]
Dorobha indzhawu leyi kulu leyi akiweke naswona ku tshamaka vanhu.[1][2]  Madorobha hiku angarhela mana swiyimiso leswi kulu swa tiyindlu, vutleketli, mahosi, mphakelo wa mati na gezi, vuhaxi na matirhisele ya misava. Ntalo wa dorobha wu hlohlotela vuxaka bya vanhu na mabidzu, naswona wuthlela wu vuyerisa mintlawa hayimbirhi.
Hikuya himatimu, vatshami va le madorobheni avanga talanga ngopfu, kambe namunthla, endzhaku ka malembe xidzana mambirhi ya kurhurha kavanhu vaya tshama emadorobheni, kuvuriwa leswaku hafu ya vanhu laha misaveni vatshama emadorobheni. 
Dorobha leri kulu naswona leri taleke vanhu kutlula man'wana emisaveni i dorobha ra Xanghayi eChayina[3] rilandzeriwa hi Thokiyo eJapani na Jabodetabek (Kumbe Jakarta) eIndonexiya.[4] Kasi madorobha yakhale ngopfu matshamiwa hi vanhu, i Fayiyumi,[5] Damaska,[6] na Varanasi.[7]
Meksiko i tiko ra Amerika Nwalungu.
Switzerland a tiko ra Yuropa.
