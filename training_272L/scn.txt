Michelangelo di Lodovico Buonarroti Simoni, cchiù canusciutu comu Michelàngilu, (Caprese, 6 di marzu 1475 - Roma, 18 di frivaru 1564) fu un dî màssimi artisti italiani dû tardu Rinascimentu. 
Fu sculturi, pitturi e architettu ma puru littiratu.
Tra li sò òpiri cchiù canusciuti ci sunnu lu Davidi chi s'attrova a Firenzi e di cui na copia trona davanzi ô palazzu dâ Signuria; La Pietà chi s'attrova â Basilica di San Petru a Roma; ntâ Cappedda Sistina dû Vaticanu celibbri sunnu l'affreschi dâ volta, e lu Giudizziu univirsali.
Miguel de Cervantes (29 di sittèmmiru 1547 – 23 di aprili 1616), fu nu scritturi spagnolu, auturi di lu cèlibbri Don Chisciotti dâ Mancia.  Stu rumanzu fu l'estru di Giuvanni Meli a scrìviri la sò puisìa èpica:  Don Chisciotti e Sanciu Panza.  Ntô primu versu di l'argumentu, Meli scrivi:
N'àutru culligamentu ntirissanti câ littiratura siciliana è ca Cervantes canuscìu lu scritturi sicilianu, Antoniu Vinizzianu.  Iddi vineru acchiappati e ncarzarati di cursari 'n Algirìa e dunca addivintaru amici. 
 Publiu Virgiliu Maroni cchiù canusciutu simplicimenti comu Virgiliu fu 'n pueta chi scrissi 'n latinu duranti lu primu sèculu a.C., l'ebbica di Roma antica. Nascìu lu 15 di Ottommiru 70 a.C. nti nu paiseḍḍu chiamatu Andes, ntê pressi di Mantua.
Lì so opiri cchiù 'mpurtanti su': L'Eneidi, li Georgichi et li Bucolichi.
Esti canusciutu comu unu di li cchiu granni pueti d'ebbica antica et dâ istoria umana in generali.
Ntô mediuevu Virgiliu vinìa cunsidiratu un saggiu,quasi nu prufeta(si pinsava c'avia profetizzatu la nasciuta di Jesù Cristu).
Mossi ntô 19 a.C..
Lu capitanu James Cook (Marton in Cleveland, 27 di uttùviru 1728 – Hawaii, 14 di frivaru 1779) fu nu spluraturi, navicaturi e cartògrafu britànnicu. Fici tri viaggi nta l'Ocèanu Pacìficu duranti li quali scuprìu vari ìsuli, mappànnunni li costi. Fu unu dî primi europeani a vidiri la costa livanti di l'Australia e cci nni mappau na granni parti di sta costa, mpiantannu la bannera britànnica a quarchi banna vicinu Sydney attuali ntô 1770.
(tutti pi ngrisi)
Stanley Kubrick (26 di giugnettu 1928 – 7 di marzu 1999) fu nu cèlibbri riggista cinimatogràficu. Tra li sò pillìculi cchiù significativi ci sunnu Il dottor Stranamore, Lolita tiratu dû cèlibbri rumanzu di Vladimir Nabokov, Arancia Meccanica e Eyes Wide Shut, cu Nicole Kidman e Tom Cruise.
Liunardu Euleru [oi'lər] (15 di aprili di 1707 - 18 di sittèmmiru di 1783) fu nu matimàticu e fìsicu svìzziru. Passau la gran parti da so vita nta Russia e nta Girmania. Euleru fici scuperti 'mpurtanti nta campi comu lu calculu e a topuloggìa. Sprummintau macari la gran parti dei palori e sìmmuli usati nta matimatica oggi. Ammintau pa isempiu la funzioni matimatica eggh'eni macari canusciutu ppi lu so travagghiu nta miccanica, l'ottica e l'astronumìa.
Euleru eni cunzidiratu lu cchiù 'mpurtanti matimaticu di lu diciannuvesimu seculu e unu di li cchiù granni di tutti li tempa. Fu macari lu matimaticu ca scrissi cchiossai: li so travagghi cullizziunati inchiunu 60-80 vulumi.
N'autru matimaticu, Pierre-Simon Laplace dissi, "Leggi Euleru, leggi Euleru, iddu è nu mastru ppi nuatri tutti". Euleru fu misu nta sesta serii di li bancunoti di 10 Franchi svizzeri e supra nu munzieddu di francubbulla svizziri, tideschi e russi.
L'astiroidi 2002 Euleru fu vattiatu accussini in so unuri. Eni macari cilibbratu di la Cresìa Lutirana supra lu Calindariu dei Santi ca hanu lu 24 di maiu.
Euleru ntrudiciu nu munzieddu di notazzioni ca si usanu ancora oggi: ntra chissi,  pa funzioni matimatica, l'attuali notazzioni pei funzioni trigonumetrichi comu senu e cosenu, la lettira greca Σ pa summatoria. Ppi primu usau a littra e ppi inticari la basi di li logarittimi naturali nu nummiru riali ca ora jeni appuntu ciamatu macari nummiru di Euleru, e la littra i p'inticari l'unitati immagginaria.
L'usu da a lèttira π ppi innicari lu pi grecu, ntruduciutu all'inizziu di lu XVIII secolu di parti di William Jones, addivintau pupulari duoppu l'utilizzu ca ni fici Euleru.
Gottfried Wilhelm Leibniz, macari Leibnitz o von Leibniz, natu lu 1 di giugnettu (zoè lu 21 giugnu ntô Vecchiu Stili) dû 1646, e mortu lu 14 di nuvèmmiru 1716, era nu scinziatu tudiscu chi scrivìu suprattuttu 'n francisi e latinu.
Fu aducatu 'n liggi e 'n filusufìa. Sirvìu comu factotum a dui maiuri casi tudischi nòbbuli (una chi addivintau la famigghia riali britànnica mentri la sirvìa). Leibniz svurgìu nu rolu mpurtanti ntâ pulìtica e ntâ dipromazzìa europei di tannu. Happi puru nu granni rolu nta la storia dâ filusufìa e la storia dâ matimàtica. Mmintau lu calculus nnipinnentimenti d' Isaac Newton, e la sò nutazzioni è d'allura chidda nta l'usu ginirali. Mmintau macari lu sistema binariu, lu funnamentu (virtuali) di tutti li computer muderni.
Ntâ filusufìa, è cchiù arricurdatu pi l'ottimismu. La sò cunchiusioni è ca lu nostru universu è, nta nu senzu limitatu, lu cchiù bonu pussìbbili chi Diu avissi pututu fari. Leibniz era unu dî granni razziunalisti dû 17 sèculu. Tanti pirsuni vìdinu René Descartes e Baruch Spinoza comu l'àutri dui. La sò filusufìa macari, sia si guarda â tradizzioni sculàstica, sia antìcipa la lòggica e l'anàlisi muderni.
A bonarma di lu filosufu Bertrand Russell nun ammucciau mai l'ammirazzioni ca ci avja ppi riddu. 
Leibniz fici macari li maiuri cuntribbuti â fìsica e â tècnica, e privitti li nuzzioni c'hannu affiurati cchiù tardi la bioluggìa, la midicina, la gioluggìa, la tiurìa dî prubbabbilitati, la psicoluggìa e la scienza dâ nfurmazzioni. Scrivìu macari supra: la pulìtica, la liggi, l'ètica, la teoluggìa, la storia e la filuluggìa. Cchiù voti scrivìu macari di li puisìi. Li soi cuntribbuti a sta gran quantitati di suggetti sunnu spartuti 'n pubbricazzioni e 'n deci di littri e 'n manuscritti nèditi. Finu ô 2006 nun c'è nudda edizzioni cumpreta dî scritti di Leibniz. La cugghiuta cumpreta dî sò rializzazzioni nun è ancora pussìbbili.
Lu veru nomu di Cunfuciu era K'ung Ch'iu ma li so discìpuli lu chiamaru K'ung Fu Tzu ca voli diri Viniratu Maistru K'ung. 
Nascìu nta lu 551 a.C. a Zou, ntô Regnu di Lu (attuali Shandong), e murìu nta lu 479 a.C.
Li so nzignamenti, doppu la so morti, foru prisirvati e tramannati di li so discìpuli.
separatore
Karl Marx (5 di maiu, 1818 – 14 di marzu, 1883) era nu filòsufu dâ pulìtica tudiscu chi scrissi dâ muneta (econumìa) e lu putiri pulìticu. Lu sò libbru cchiù cèlibbri è Das Kapital (Lu Capitali). Li soi tiurìi vinniru chiamati Marxismu, di chiddi chi eranu d'accordu, e di chiddi chi lu criticaru, l'unu e l'àutru.
Das Kapital vinni scrittu in tri vuluma e cci vulìu tanti anni prima ca riniscìu âccabbàrilu. Scrissi contra lu "capitalismu" e havi arristatu nu rifirimentu mpurtanti finadora. Facirmenti si pò diri puru ca stu libbru riniscìu âccuminzari cchiui guerri di qualunchi libbru. 
Puru siddu Karl Marx nascìu ntâ Girmania si appi a trallucari tanti voti pû fattu dî soi idei pulèmichi. 
Campau pi tantu tempu a Londra, unni murìu ntô 1883. La sò opira grannissima, Das Kapital, nun era ancura finita a ddu tempu, e lu sò amicu e cullegu, Friedrich Engels usau li soi nutanni p'accabbari l'ùrtimi du vulumi.
Alissandru (o Liscianniru) Magnu (giugnettu 356 a.C. – 11 di giugnu 323 a.C.), re da Macidonia, è cunsidiratu unu dî cumannanti militari cchiù 'mpurtanti dâ storia, cunquistannu na làrica parti dû munnu canusciutu all'èbbica.
Siguennu l'unificazzioni dî citati-statu di la Grecia antica sutta lu duminiu dû sò patri Filippu u' Macèduni, Alessandru cunquistau lu mpiru pirsianu, chi cumprinnìa tra l'autri cosi, l'Anatolia, a' Siria, a' Fenicia, l'Egittu e a' Mesopotamia, spincènnusi nzinu all'Afganistan e ô Punjab, in India.
In Egittu funnau a' città di Alessandria, e fu lu capustìpiti dâ dinastia tulimàica. Mùriu ntu 323 a causa di na maladìa, forsi a' malaria, o u' tifu.
Lisabbetta I di Ngriterra (7 di sittèmmiru, 1533 - 24 di marzu, 1603) era la riggina di Ngriterra dû 17 di nuvèmmiru, 1558 nzinu â sò morti ntô 1603. Vinni chiamata The Virgin Queen (la riggina pura) o Good Queen Bess (riggina Berta bunita). 
Lisabbetta I nascìu ntô Palazzu di Placentia. Era la figghia di Arricu VIII di Inghilterra e Irlanda e Anna Bolena. 
Si succidìu comu la riggina di Ngriterra ntô 1558 doppu ca la sò surastra, Maria I di Ngriterra, murìu. Vinni curunata lu 15 di jinnaru, 1559 di Owen Oglethorpe, Vìscuvu di Carlisle.
Lisabbetta addivintau tinta lu frivaru dû 1602, murennu ô Palazzu di Richmond Palace quannu avìa 69 anni.
Jawaharlal Nehru (14 di nuvemmiru 1889 – 27 di maiu 1964), fu lu primu primu ministru di l'India, chi a ddu tempu era novamenti ndipinnenti.
Tummasu d'Aquinu (Roccasecca, 1225 – Fossanova, 7 di marzu 1274), fu nu riliggiusu duminicanu, di lu tempu di la Sculàstica e di la Scola Duminicana, annincatu Doctor Angelicus di li sò cuntimpuranii. Veni viniratu comu santu di la Cresia cattòlica, ca di lu 1567 lu cunzidira macari Dutturi di la Cresia.
Tummasu rapprisenta unu di li principali funnamenti tiulòggichi di la Cresia cattòlica: iddu è macari lu puntu di accordu ntra lu Cristianèsimu e la filusufìa clàssica, ca havi li sò funnamenti e maistri 'n Sòcrati, Platoni e Aristòtili e 'n manera particulari nti filòsufi comu Plutinu.
Epistemoluggìa (di lu paroli grechi epistéme = canuscenza, scenza e logos = palora/discussioni) eni na parti dâ filosufìa ca sturìa a canuscenza.
Sta discipplina cerca d'arrispunniri a li quistiona comu:
.
Si cunzìdira l'epistemoluggìa comu una di l'arii di studiu basilari dâ filosufìa. 
Fussi buoni pricisari ca ntâ cultura anglusassuni a tiurìa da canuscenza eni ciamata macari epistemology, unni 'nta cultura taliana cu lu termini epistemologia s'addisigna issenziarmenti dâ branca dâ gnosiuloggìa ca si occupa dâ canuscenza scentifica o, 'nta nu senzu cchiu spicificu, dâ filosufìa dâ scienza.
Li filòsufa (li pirsuni ca pienzunu a li prubblema dâ filosufia) ca su 'ntirissati a l'epistemoluggìa s'addummannanu s'eni pussibbili avìri canuscenza, chi tipu di canuscenza c'eni a dispusizziona, e comu li pirsuni pienzanu supra li cosi ca succierunu.
Lu pinzeru è l'attivitati psìchica ca cunzenti a l'èssiri umanu d'elabburari cuntinuti mintali, d'accanzari cuscienza d'iddu e dâ riartati sterna e di custruiri schemi cuncittuali n basi a li quali nterpritari la rialitati. E' la facurtati dû pinzari.
Sta vuci è sulu un abbozzu (stub). Siddu vuliti, putiti ammigghiuràrila secunnu li cumminzioni dâ Wikipedia.
Pi l'elencu cumpretu dî stub, viditi la rilativa catigurìa
Lu Cunfucianismu è dda riliggiuni o sistema di pinseru ca si basa supra li nzignamenti di Cunfuciu, pinsaturi e filòsufu cinisi nasciutu nta lu 551 a.C. a Zou, ntô Regnu di Lu (attuali Shandong), e mortu nta lu 479 a.C..
Lu Cunfucianismu è prisenti specialmenti ntâ Cina, Corea e Giappuni.
Na sucitati (o sucità) è nu gruppu di pirsuni urganizzati 'n basi a nu nzemi strutturatu di rapporti, cunziddiratu 'n basi a criteri antropològgici, culturali, ecunòmici, pulìtici, eccetra.
La Dimucrazzìa è dda forma di cuvernu nta la quali li dicisioni li pigghia la maiuranza di li citadini, attraversu un prucessu elittivu. Stu tèrmini veni di lu grecu δημοκρατία (demokratia), parola cumposta di δήμος (demos), ca voli diri "pòpulu", e κράτειν (kratein), ca voli diri "rigulari, guvirnari", cchiù lu suffissu ία (ia). Dunca lu significatu è "cuvernu di lu pòpulu".
La dimucrazzìa nun è un cuncettu cristallizzatu, ma pò attruvari na sò sprissioni stòrica ntâ ricerca cuntinuata pi dari ô pòpulu la capacitati di cuvirnari effittivamenti.
Na prima classificazzioni dâ dimucrazzìa pò èssiri tra dimucrazzìa diretta e dimucrazzìa nun diretta. 
Li primi difinizzioni di dimucrazzìa acchiànanu a l'antica Grecia e sunnu arquantu diversi di chiddi usuali oi.
N'asempiu è lu principiu aristutèlicu ca distingui tra tri formi puri e tri formi currutti di cuvernu, 'n basi a comu diteni lu putiri chiddu ca cuverna, obberu siddu sia nu ntiressi ginirali o ndividuali, ntô cuvernu dâ majuranza o dâ multitùdini, di unu sulu o di picca (rispittivamenti munarchìa e oligarchìa). La dimucrazzìa fa parti dî formi currutti essennu difinuta d'iddu comu lu "cuvernu a vantaggiu dî pòviri", zoè cuvernu di na parti contra l'àutra. 
La dimucrazzìa è na forma di cuvernu ca si diffunnìu ntâ storia muderna.
Ntâ millinaria evuluzzioni dû cuncettu di dimucrazzìa ci foru nutèvuli affinamenti di l'idia.
Supra lu cuncettu di dimucrazzìa mudernu appiru grossa nfruenza l'idei illuministi, li rivuluzzioni dû sèculu XIX , 'n particulari la Rivuluzzioni francisi cû sò muttu di libbirtati, agualanza e fratirnitati. Sia la carta custituzziunali miricana di lu 1787 ca chidda francisa dû 1791 virtìanu supra lu principiu dâ siparazzioni di li putiri (liggislativu, esicutivu, judizziariu). Lu suffraggiu univirsali, lu primatu dâ custituzzioni e la siparazzioni dî putiri sunnu li basi dâ dimucrazzìa rapprisintativa.
N'àutra mpurtanti carattirìstica dî dimucrazzìi muderni è la siparazzioni tra Statu e Cresia, zoè la ndipinnenza di tutti li riliggiuni. Stu principiu è strittamenti cunnessu cu chiddu dâ laicitati dû statu.
'N siquitu si diffunnìu lu cuncettu ca na dimucrazzìa muderna hàvi a aviri videmma na stampa lìbbira, evidinziannu accussì un  quartu putiri.
Pi tanti òi a li putiri esistenti abbisogna agghiùnciri di l'auturitati, comu chidda ca garantisci la cuncurrenza e chidda ca s'accupa dâ privacy (risirvatizza) di li cittadini e di li sò dati pirsunali.
Ma nun abbisogna scurdàrisi Sen, indianu lu quali chiarisci ca la dimucrazzìa nun è na mminzioni di l'Uccidenti: "Chidda ca va curretta è la tesi, fruttu sulu di gnuranza, dû ccizziunalismu uccidentali 'n materia di tulliranza". A stu prupòsitu Sen cita l'edittu d'Erragudi, emanatu ntô III sèculu a.C. 'n India, un manifestu â tulliranza.
'N difinitiva òi lu cuncettu di dimucrazzìa è vidutu 'n modu dinàmicu, comu na nicissitati pâ forma di cuvernu d'adattàrisi ê sviluppi ecunòmici e suciali 'n modu di garantiri ô pòpulu li diritti funnamintali.
Supra li liami tra privacy e dimucrazzìa ntâ sucitati cuntimpurania:
Lu sucialìsimu è na currenti di pinzeru lijata ê muvimenti pulìtichi ca a partiri dû sèculu XIX luttaru pi canciari la vita suciali e ecunòmica dî classi menu abbienti e 'n particulari dû prulitariatu.
Lu muvimentu upiraru, di cui niscìu fora lu sucialìsimu, prisintau pâ prima vota lu prubbrema dâ justìzzia suciali e di la parità ecunòmica ô centru di l'aggenna pulìtica. Trasfurmau radicarmenti li formi dâ pulìtica urganizzànnusi 'n partiti di massa e circannu di cuurdinari la propia attivitati pulìtica a liveddu ntirnazziunali. 
Lu sucialìsimu nizziarmenti si metti contr'a ô libbiralìsimu clàssicu, ca pòstula lu libbirìsimu 'n econumìa, addumannannu mmeci la nazziunalizzazzioni o la sucializzazzioni di tutti o parti di l'attivitati ecunòmichi. Cuntesta l'idia dî niutralitati di l'istituzzioni statali rispettu â lutta di classi e si batti pûn mutamentu dû rolu dû Statu o, addirittura, ntâ virsioni avanzata di Karl Marx e ripigghiata di l'anarchismu, pi la sò eliminazzioni.
Supra lu chianu ntirnazziunali lu muvimentu sucialista nasci comu un muvimentu pacifista e favurèvuli a l'autuditirminazzioni dî pòpuli, cuntrappunènnusi a lu nazziunalismu e a lu mpirialismu. Ntâ prassi tuttavìa tanti partiti sucialisti o currenti d'iddi finìscinu p'abbannunari lu pacifismu e lu ntirnazziunalismu, appujannu li mprisi bèllichi dî sò paisi cu mutivazzioni patriòttichi. Stu votafacci pruvoca 'n tanti paisi pulèmichi e scissioni.
Partiti e muvimenti estrimamenti diversi tra iddi si difineru sucialisti: tanti d'iddi supravvìvinu ancora òi e fòrmanu una dî cchiù mpurtanti currenti pulìtichi 'n Europa, nunchî la principali cumpunenti dâ sinistra europea. Lu muvimentu sucialista canusci nummarusissimi scissioni, accusi ricìprochi d'aviri tradutu l'idiali urigginari, etc. La scissioni cchiù mpurtanti è prubbabirmenti chidda virificata ô ndumani dâ Rivuluzzioni d'Uttùviru, ca vidi na larga fedda dâ sinistra dî partiti sucialisti staccàrisi e scègghiri la dinuminazzioni cumunista, già utilizzata 'n passatu d'arcuni tiurici sucialisti comu Karl Marx. Pi nfurmazzioni supra lu cumunismu e supra àutri particulari currenti dû sucialismu si rimanna ê pàggini rilativi, accussì comu pi l'illustrazzioni dittagghiata dî duttrini dî vari pinzatura sucialisti. 
Li muvimenti ottucinteschi dirìvanu dî lutti rivuluzziunarî ripubblicani, 'n particulari dâ spirienza dâ rivuluzzioni francisa cû muvimentu dî Muntagnardi e dî Sanculotti, e dî rivolti cuntadini ca dû Mediuevu si ripitìanu ciclicamenti contra l'aristucrazzìa tirriera; a li voti sti rivolti assumìanu cunnutati riliggiusi ca sfuciàvanu nta l'agualitarismu e ntâ cumunioni dî beni di pruduzzioni. 
Ntô sèculu XIX s'appi lu sucialismu di Robert Owen 'n Regnu Unitu, mentri in Francia na nfruenza supra li primi muvimenti l'appi videmma lu Sansimunismu (vidi Henri de Saint-Simon), na currenti pulìticu-riliggiusa ca divulgava lu pacifismu e la cumunioni di li beni nta na sucitati c'avissi datu a ogni ndividuu lu rolu a iddu cchiù cunciniali. Ntô stissu filuni si nsirìu Auguste Blanqui.
Li primi muvimenti sunnu difinuti sucialismu utupìsticu e poneru li basi di l'ideoluggìa sucialista, ndividuànnuni li scopi e prupunennu un mudellu vuluntariu di vita suciali cumuni.
Lu tèrmini sucialismu scintìficu venu cuniatu di Karl Marx pi ndicari la sò visioni dû sucialismu, illustrata ntê sò nummarusi òpiri supra la sucitati, la storia e l'econumìa. 'N uppusizzioni a lu sucialismu utupista, Marx ritinìa ca la prassi dû muvimentu upiraru avissi a èssiri ispirata di na rigurusa anàlisi. 
A Marx si devi la nuzzioni di lutta di classi, illustrata ntô Manifestu dû Partitu Cumunista. Marx si pruponi ntê sò òpiri di dimustrari comu lu capitalismu, gistutu dâ burghisìa upprimissi lu prulitariatu (travagghiatura gnustriali) ntâ fasi stòrica 'n cui scrivìa. Nta l'òpira Das Kapital (Lu Capitali), Karl Marx analizza comu li capitalisti accattàssiru forza travagghiu dî travagghiatura uttinennu lu drittu di rivìnniri lu risurtatu di l'attivitati pruduttiva comu prufittu (vidi marxismu pî dittagghi); chistu, secunnu Marx, porta a na nun justa e nun sustinìbbili distribbuzzioni dâ ricchizza.
Pi Marx era sulu chistioni di tempu: li classi travagghiatrici di tuttu lu munnu, prisa cuscenza dî sò cumuni ubbièttivi, s'avìssiru unutu pi ruvisciari lu sistema capitalista ca l'upprimìa, ridistribbuennu li ricchizzi nun justamenti suttratti a iddi. Lu cunziddirava un risurtatu nun evitàbbili dûn prucessu stòricu 'n attu.
Dî ruini dû capitalismu sarìa sorta, doppu un piriodu di transizzioni (dittatura dû prulitariatu), na sucitati 'n cui lu Statu avissi cuntrullatu li menzi di pruduzzioni, la sò prupitati avissi passatu â sucitati stissa ntô sò cumplessu (lu Statu era distinatu a dissulvìrisi). La prupitati privata avissi statu limitata a l'effetti pirsunali. La cunsiquenza dâ prupitati cullittiva di li menzi di pruduzzioni avissi stata, nta l'òttica di Marx, la fini dâ divisioni dâ sucitati 'n classi suciali e, di cunsiquenza, la fini dû sfruttamentu e la china rializzazzioni dû ndividuu. L'ateismu, carattirìstica dû sucialismu marxista, era na cunsiquenza lòggica dû matirialismu dialètticu ca lu marxismu aduttava comu mètudu.
L'idei di Marx vennu sviluppati 'n tanti dirizzioni diversi: arcuni pinzatura pìgghianu di Marx sulu lu mètudu d'anàlisi dâ sucitati, mentri lu nascenti muvimentu sucialista nn'abbrazza cu entusiasmu la parti rivuluzziunaria, mittennu 'n secunnu chianu lu pinzeru di li sucialisti nun marxisti comu l'anàrchici Pierre-Joseph Proudhon o Michail Bakunin e li già citati utupisti. 
Fu ntô segnu di Marx ca fu criata la Prima Ntirnazziunali Sucialista (o Assuciazzioni Ntirnazziunali dî Travagghiatura), l'urganizzazzioni ca raggruppava li muvimenti sucialisti di tutta Europa.
Prestu s'evidenzia tuttavìa na granni divisioni tra li siguaci di l'idei di trasfurmazzioni sociali di Marx e li sucialisti 'n gèniri. 
Li cussidditti sucialisti rifurmisti o gradualisti comu Karl Kautsky 'n Girmania, Filippu Turati 'n Italia o li marxisti austriaci vidìanu cu favuri li spirienzi dimucràtichi e ripubblicani comu pussìbbili approdu di l'istanzi di canciamentu dâ sucitati. 
Li primi sucialisti rifurmisti nun mittìanu 'n discussioni l'idìa ca lu sucialismu fussi la naturali evuluzzioni dâ sucitati uccidintali, ca comu avìa evulutu dû fiudalèsimu ô capitalismu burghisi pi la crisi dû fiudalèsimu stissu, avissi avutu a evulvìrisi naturarmenti di capitalista 'n sucialista pi via dî cuntraddizzioni nterni dû capitalismu. Ma ritinìanu ca lu passaggiu s'avissi virificatu graduarmenti, attraversu na serî di riformi suciali. 
Vidiri sucialdimucrazzìa.
Li sucialisti rifurmisti pinzavanu ca lu sucialismu fussi la naturali evuluzzioni dâ sucitati uccidintali, ca s'avissi a evùlviri naturarmenti di capitalista 'n cumunista pi via dî cuntraddizzioni nterni dû capitalismu, tràmiti na siquenza di riformi. 
Puru cuncurdannu supra tali evuluzzioni, li sucialisti rivuluzziunari comu Rosa Luxemburg 'n Girmania o Jacintu Minotti Sirrati 'n Italia pinzàvanu mmeci ca stu canciamentu nun avissi mai abbinutu spuntaniamenti, ma avissi richiestu na rivuluzzioni. 
Doppu la Rivuluzzioni russa dû 1917 e la terza ntirnazziunali dû 1919 lu sucialismu rivuluzziunariu cuincidìu sustanziarmenti cû cumunismu.
La sprissioni siciliana dinaru (o "danaru") è usata pi cummerciu, affari, nnustria. Cu valuri cullittivu, pî sordi, chi è nu sinònimu ô plurali.
L'Organizzazioni dî Paisi Espurtatura di Pitròliu (OPEC - Organization of the Petroleum Exporting Countries) cumprenni paisi chi s'associaru pi niguzziari cu li cumpagnî pitrolifiri l'aspetti rialtivvi â produzzioni di pitroliu, li prezza e lu cuncissioni.
Si custituìu cu la prima cunfirenza chi si tinìu a Baghdad ntô 1960 tra Iran, Iraq, Kuwait, Arabia Saudita e Venezuela. 
Li stati chi ni fannu parti, chi hannu circa lu 75% dî riservi e lu 40% dî furnituri munniali, custituisciunu nu carteddu capaci di cuntrullari li prezzi supra la basi dâ produzzioni e di l'esportazzioni.
La sedi è a Vienna, in Austria. 
Ci sonnu 11 paisi attuarmenti membri di l'OPEC:
Ci sunnu 6 granni paisi pruduttura di pitroliu chi sunnu fora di l'OPEC:
Sta tabbella elenca li primi 10 Stati Pruduttura di Petroliu ô Munnu ntô 2005:
Grecu (lingua greca Ελληνικά) esti na lingua innu-aurupea cu 3500 anni di storia, oi parrata di 16 miliuna d'abbitanti ntâ Grecia, Cipru, Burgarìa, Arbanìa, e Turchìa. Li tanti cumunitati migrati unni si parra la lingua ncrùdinu Melbourne, Australia quali havi la terza cchiù granni pupulazzioni greca dû munnu, appoi Ateni e Saluniccu. Na varianti dâ lingua greca, lu grecu-càlabbru, era parrata pi sèculi ntâ Sicilia e ntô sud di la Talia, e oi quarchi migghiaru di cristiani la pàrranu ancora.
Li siquenti palori siciliani sunnu d'urìggini greca (cuntinuti l'asempi unni nun esti chiaru siddu la palora scippa pi dirittu dû grecu o dû latinu):
La grammàtica è dda disciprina ca studìa li rèuli chi fannu funziunari na ditirminata lingua.
Asìstinu vari tipi di grammàtica:
Grammàtica siciliana
La littiratura veni viduta supratuttu comu un gruppu di testi. Li vari nazzioni ponnu aviri diversi littiraturi, comu scoli filusòfichi o pirìudi stòrici. La Bibbia, l'Iliadi e l'Odissia e la Scola Siciliana cuincìdinu cu sta difinizzioni di tipi di littiratura. 
Cchiù ginirarmenti, na littiratura custituisci na ricolta di storî, puemi e cùntura chi pàrranu di certi argumenti. Nta stu casu, li storî, puemi o cùntura ponnu aviri o nun aviri attribbuti nazziunalìstichi. 
La natura è lu cumplessu di l'èssiri viventi, dî forzi, dî finòmini n quantu aventi n sé nu principiu custitutivu ca nni stabbilisci l'òrdini e li règuli.
Quartu pianeta dû sistema sulari, Marti (sìmmulu: ) òrbita tornu tornu ô suli nta na traiettoria ellìttica tanticchia eccèntrica, e la sò distanza dû suli varia tra 200 e 250 miliuna di chilòmitri. Marti havi du' satillituzza, Phobos e Deimos di quarchi dicina di kilomitri di diamitru e chi furrianu a na distanza di Marti di quarchi cintinara di kilomitri.
E' lu pianeta cchiù visitatu dî terrestri. Na dicina di sondi hannu attirratu â supirfici nta l'ùrtimi 40 anni o cìrculunu nta n'òrbita marziana. 
Certuni hannu studiatu la supirfici e hannu nviatu fotografìi di paisaggi marziani. Lu ntiressi dî scienziati versu chiddu chi è chiamatu lu pianeta russu discenni dû fattu ca Marti assumigghia assai â Terra. Fa tanticchia cchiù friddu, e li jurnati marziani sunnu di circa 24 uri e menza. 
Di na trina di anni lu pianeta è esploratu di dui rovers chi sunnu telegguidati di nu centru spazziali dâ NASA: Spirit e Opportunity. N'autru satelliti, lu Global Mars Surveyer mappau cumplitamenti la supirfici di Marti cu na risoluzzioni fotografica di sulu quarchi metru.
Marti s'apprisenta comu nu pianeta giologicamenti inattivu. Li trazzi di canciamenti giologichi apparunu assai antichi. La supirfici di Marti e' attravirsata di pianuri e zoni muntagnusi attravirsati quarchi vota di canyons assai granni, tanticchedda comu ntâ Terra. La muntagna cchiù auta è l'Olympus Mons, nu vurcanu chi agghica a 25000 metri di autizza rispettu ô liveddu mediu di Marti. 
Supra la supirfici di Marti e ntô suttasuolu si tròvunu discreti quantità di acqua ghiacciata.
Certi scienziati hannu avanzatu l'ipòtisi chi Marti ha statu abbitatu di na forma di vita primitiva, comu li batteri. A oggi, na prova di l'esistenza di vita supra Marti nun esisti ancora.
Mancu truvaru acqua lìquida supra la supirficii. Tuttavia apparunu li signi dâ prisenza passata di acqua: vidiru i saia sìmili a li letti dî ciumi supra la terra. È di cunziguenza l'oggettu di assai dibàttiti l'uriggini di l'acqua lìquida ca nu tempu scurrìa supra lu pianeta. Òi l'acqua ghiacciata formata di anidridi carbònica sòlida esisti sulu sutta lu solu dâ pianeta. La sonna Mars Express nnô jinnaru dû 2004 cunfirmau la prisenza di acqua ô polu miridiunali di Marti. Nnô 2005 lu radar MARSIS, strumentu talianu allatu a bordu dâ stissa sonna, ndividuau nu dipòsitu di ghiacciu, spissu nu chilòmitru, e tra li 1,5 e li 2,5 km di prufunditati, appressu a la riggiuni di Chryse Planitia. 
Lu 6 austu dû 1996 David McKay annunziau la scuperta di nu micrurganismu fussili nnô mitiuriti di pruvinenza marziana. Ancura òi assai studiusi travàgghiunu pi cunfirmari sta ipòtisi. 
S'hai traduciutu n'artìculu o hai criatu na vuci e riteni ca sia lu casu di fàrila canùsciri picchì è cumpreta n tuttu, signàlila. Naturalmenti, sunnu boni accittati suggirimenti e canciamenti chi mìgghiùranu lu travagghiu.
Signala na vuci          Archiviu         Talìa tutti l'articuli n vitrina
Na prutiìna è na macrumulecula biològgica furmati di amminuàciti arrunzati, ntâ siquenza primaria (ditta pulipiptidi virè), pô lijami piptìdicu (puramenti dittu lijami carbammìdicu).
Li prutiìni, sparti câ struttura primaria, hannu na struttura sicunnaria, câ è ditirminata dê nterazziuni tra risidui amminuacìtici; mutivi ca s'attròvanu spissu sunnu l'alfa èlica e lu beta fugliettu (chi poti esseri parallelu o puru antiparallelu). La struttura sicunnaria appuoi furrìa, e pi nterazziuni tra risidui amminuacìdici, macari luntani ntâ struttura primaria, furma la struttura tirziaria. Ntirazziuni nun cuvalenti ntrê pulipiptidi piegati furmanu la struttura quatirnària dâ prutiìna, chi allura si dici multimèrica. L'emuglubbina è un esempiu di prutiìna titramèrica.
Li prutiìni hannu la funzioni di massimi iffittrici dô ginoma, zoè sudìsfanu lu chiossài dê nicissitati strutturali e metabòlichi dâ cèllula.
Li purmuna sunnu urgani pâ rispirazzioni 'n ammenti subbaireu, ntê quali s'effittuanu scanci gassusi tra l'ariu immisa 'n na cavitati nterna e un liquitu curpureu.
La palora pò assumiri màcari àutri significati, comu:
Li dui purmuna, drittu e mancu, sunnu posti ntô cavitati turacica ô di susu dû diaframma e l'accupana quasi cumplitamenti, cu esclusioni dû midiastinu, la cavitati cintrali accupata dû cori, e dû spazziu accupata dî grossi vasi sanguigni, dâ trachea e di l'esufagu.
Hannu na forma cunica rreulari, cu na basi cuncava, c'appoja supra lu diaframma e n'apici ottusu, ca spurci dâ prima custola. Sunnu àuti circa 25 cm. Lu sô pesu tutali è di 1.100 g circa, cûn vulumi tutali di 1.700 cm³.La facci esterna è cummessa (p'adattarisi â gaggia turacica), mentri chidda nterna è cuncava (pi faciri postu ô cori).
Supra la facci nterna prisenta na granni fissura, l'ilu purmunari, 'n cui ntrasinu 'n bronchi e l' arterii purmunari e nescinu li vini purmunari.
Li dui purmuna nun sunnu aguali, la sô diffirenza è principarmenti duvuta ô spazziu ca ntô turaci veni accupatu dû cori.
Hannu n'aspettu elasticu, cripitanti sutta cumprissioni. Lu culuri dû purmuni è russu scuru ntô fetu ca nun àvi rispiratu, addiventa ruseu ntô niunatu e ntê juvini, addivintannnu russu scuru nta l'adulti; 'n prisenza di dipusiti di pruvulazzi o di risidui di fumi acquisiscinu un culuri griciu-ardesia.
La sô supirficii appari lucenti a causa dû fugghiettu ca li cummigghia: la pliura viscirali.
Pâ sô attivitati rispiratoria, li purmuna sunnu nnirvati dû nervu vacu e dû nervu simpaticu.
Lu purmuni drittu è pircorsu di dui ncisuri (ncisura urizzuntali e ncisura ubbliqua) ca lu suddividinu 'n tri lobbi (lobbu supiriuri, lobbu midiu e lobbu nfiriuri).
La diramazzioni dû broncu (broncu principali drittu), ca ntrasi ntô purmuni, si suddividi 'n ultiriori tri diramazzioni principali, una p'ogni lobbu: broncu lubbari supiriuri, broncu lubbari midiu e broncu lubbari nfiriuri.
Lu purmuni mancu è pircorsu di na sula ncisura (ncisura ubbliqua) ca lu suddividi 'n dui lobbi (lobbu supiriuri e lobbu nfiriuri).
La diramazzioni dû broncu (broncu principali mancu), ca ntrasi ntô purmuni, si suddividi 'n ultiriori dui diramazzioni principali, una p'ogni lobbu: broncu lubbari supiriuri e broncu lubbari nfiriuri.
La cavitati cuntinenti li purmuna, c'hannu na capacitati di 5-6 litri, è cumplitamenti rivistuta ô nternu di na mimbrana sirusa ditta pliura paritali, pi distinquirila di l'omonimu fugghiettu ca si rinveni ntê purmuna, ê cui formi adirisci e ca appuntu prenni lu nomu di pliura purmunari. Li dui pliuri sunnu siparati dû liquitu pliuricu.
Li dui pliuri e lu spazziu ca custituisci la virtuali siparazzioni tra li stissi cunfiriscinu sicurizza ê muvimenti dâ massa purmunari duranti lu rispiru, muvimenti ca àutrimenti dassiru locu a frizzioni zinu â cumpleta altirazzioni dâ funzioni.
Ntê purmuna pinitranu li bronchi, ca si suddividinu 'n rami sempri chiù suttili e nummarusi, distribuennusi 'n tuttu lu tissutu. Ogni broncu tirmina 'n tubbuli suttili ditti bronchi lubbulari, ognidunu dî quali ntrasi 'n un lubbulu purmunari.
Ogni lubbulu custituisci n'unitati anatumica difinuta. Sunnu nfatti cumplitamenti abbolti 'n un mmulucru cunnittivu ca l'isola e ognidunu d'iddi adempi â funzioni rispiratoria ndipinnentimenti di l'àutri. Li lubbuli sunnu visciculetti d'1 cm³ circa.
Ogni lubbulu arricevi un broncu supralubbulari, ca, accumpagnatu di na branca di l'arteria purmunari, pinetra ntô lubbulu stissu (broncu ntralubbulari) unni duna dî branchi cullatirali e appoi si biforca.
Lu lubbulu si suddividi ultiriormenti 'n circa 30 ramificazzioni tirminali (brunchioli rispiratori) ca pinitranu ntê acini purmunari. St'acini sunnu cumposti di viscicoli nfrattuusi (alvioli purmunari) ô nternu di na cavitati ditta nfunnibbolu.
Li scanci gassusi tra lu sangu ca circola ntê capiddari dî purmuna e l'ariu nspirata abbèni pi menzi di l'alvioli. Propiu pirchistu, li vasi artiriusi si suddividinu siquennu fidirmenti ogni singulu broncu, juncennu ogni singulu acinu purmunari, pi cunturnari l'alvioli cu na fitta riti. L'ussiggenu cuntinutu nta l'alviolu, passa ntô sangu attravirsannnu la pareti dî capiddari, sciugghiennusi 'n iddu.
La mpalcatura di l'alvioli è cumplitata dûn ntrizzu di fibbri riticulari ca li rivistinu estirnamenti, ripurtannu l'alviolu â sô pusizzioni naturali, doppu la dilatazzioni duvuta a la nspirazzioni.
Supra li pareti di lu nfunnibbolu s'attruvanu na serii di luggetti a nidu di lapi (vò dìciri comu dintra di na Laparìa): l' alvioli purmunari.
L'alviolu è furmatu di na struttura cunnittiva ca veni sustinuta estirnamenti di na riti di fibbri elastichi, lu sô nternu è cummigghiatu dûn stratu di cilluli appiattuti (epiteliu purmunari), ca cummighia na riti di vasi sanguigni.
P'un jocu abbastanza simplici di prissioni, li muvimenti dâ cascia turacica, 'n rilazzioni cû muvimentu rispiratoriu sunnu siquuti ô nternu dâ massa purmunari ca, cû sô variari di forma e di vulumi, accunsenti la ntrumissioni e l'espulsioni di diffirenti quantitativi d'ariu.
L'ariu ntrasi dû nasu (o dâ vucca), prusequi ntâ farinci, larinci, e trachea, agghicannu ê bronchi. L'ariu si dividi 'n dui ntrasennu ntô purmuni drittu e 'n chiddu mancu, cuntinuannu a
suddividirisi ntê tanti ramificazzioni tirminali, agghicannu a l'alvioli.
Ccà abbèni lu scanciu gassusu dû sangu, ca cedi anidridi carvunica
(espulsa dî purmuna cu l'espirazzioni) carricannusi d'ussiggenu.
Lu purmuni àvi dui circulazzioni sanguigni ndipinnenti, na funziunali (arterii e vini purmunari), l'àutra nutritiva (arterii e vini brunchiali).
L'arteria purmunari si sipara 'n dui ntrasennu 'n ogni singulu purmuni 'n currispunnenza di l'ilu purmunari.
Li capiddari di l'arterii purmunari virsanu ntê vini purmunari, uscenti dû purmuni a l'autizza di l'ilu, purtannu lu sangu nta l'aricchietta manca dû cori.
L' arterii brunchiali, ca s'urigginanu di l'aorta, si ramificanu ntê bronchi, li nutrinu e cunfluiscinu ntê vini brunchiali.
I nervi pruvinenti dî plessi purmunari (granni simpaticu e pneumogastricu)
trasmettinu ê centri nirvusi l'eccitazzioni nicissaria pâ rispirazzioni.
La patoluggia purmunari annuera quatri ca sunnu cumuni a àutri distretti dû corpu comu p'asempii altirazzioni dû circulu (ipiremia attiva), edemi,
trummusi e emmulismu, quatri emurraggici, nciammazzioni (purmuniti, brunchiti, bruncupurmuniti) e la tubbirculosi (ca ntô purmumi àvi sedi ellittiva puru siddu nun esclusiva).
Si ponnu appoi ricurdari:
Spissu la patoluggia purmunari s'àvi a abbaliri di l'opira dâ chirurgia pâ gravitati dî manifistazzioni e pâ nicissitati di prontu ntirventu.
La fonti di st'articulu è Uicchipidia Taliana :
http://it.wikipedia.org/wiki/Polmoni
L'Armali sunnu un granni gruppu d'organismi, classificati comu lu regnu Animalia o Metazoa. Giniralmenti sunnu multicellulari, capaci di spustàrisi e manciari àutri organismi. 
Aristòtili sipirau lu munnu viventi ntra armali e chianti; poi Carolus Linnaeus criau la prima classificazzioni scientìfica. Lu nomu animalia veni dû latinu animalis, di cui animalia è plurali. Nfini, veni di ànima, chi signìfica "ciatu vitali" o "arma".
Lu pisci è quarsiasi armalu virtibbratu, dâ superclassi di li Pisci, ca campa e rispira sutt’acqua, di forma ginirali affusulata, arrivistutu di squami e dutatu di pinni e cuda. St'armalu è carattirizzatu di circulazzioni a sangu friddu e rispirazzioni branchiali. Ntê zoni marìttimi dâ Sicilia, si mancia pisci comu l'anciova, la lappana e midemma àutri sorti di pisci.
Chissi sunnu li gruppi cchiù granni:
L' umanu (Homo sapiens sapiens) è un mammìfiru placintatu chi apparteni a l'òrdini dî Primati. Ùnica speci attuarmenti viventi dû gèniri Homo, è carattirizzata di l'omuginitati ginètica. 
L'omu è un mammìfiru rilativamenti primitivu pi quantu riguarda l' anatumìa: p'asempiu lu nùmmiru di jìdita è chiddu urigginariu dâ classi e nun prisenta assai spicializzazzioni. 
Una particularitati nutèvuli è la stazzioni additta. 
Li manu umani hannu subbutu n'evoluzzioni di l'aduzzioni dû jidituni chi pirmetti la custruzzioni di strumenti e àutri travagghî fini e di pricisioni. 
Lu sviluppu dâ curteccia ciribbrali havi pirmessu un sàutu di qualità nnô liveddu di cumplissità dû cumpurtamentu.
Lu ferru è l'elementu chìmicu dâ tàvula piriòdica di l'elementi ca havi comu simmulu "Fe", lu sò nùmmuru atòmicu è 26 , lu pisu atòmicu è 55,84, lu pisu spicìficu è 7,85 g/ cm3, accuntu lu puntu di fusioni è di quarchi 1 535 °C.; è nu mitaddhu di culuri firranti–argèntiu mpiegatu, pi la sò duttilitati, ntâ fabbricazzioni di tanti uggetti e ntâ priparazzioni di lighi.
Lu 5% dû pisu dâ crusta dâ Terra è fattu di ferru.
È nu cumpunenti assinziali dâ clorufilla e di l’emuglubbina e pi chissu è ndispinzabbili pi tutti l’èssiri viventi.
La tàvula piriòdica di l'elimenti■■■■■■■■■■■■■■■■■■■■■■■■■■■■■■■■
■■■■■■■■■■■■■■■■■■■■■■■■■■■■■■■■
La lavanca è na massa di nivi pruvulusa ca frana d'un pinninu muntanu, speci duranti lu disgelu primavirili.
Pi àutri significati taliati Massa (disambiguitati)
La massa è na misura di quantitati di materia. L'unitati di misura è lu grammu. Pi misuràrila si ùsunu diversi tipi di strummenta. Na vulanza a dû piatti è adatta a misurari massi tra lu grammu e qualchi dicina di kila. Li massi esèrcitunu ntra iddi forzi di gravitati prupurziunali ê massi. Pi chistu in fìsica li massi su misurati spissu indirettamenti pigghiannu li fluenzi chi esèrcitunu supra l'àutri corpi. Pi esempiu la massa di nu pianeta è stimata cunsidirannu nu satèlliti dû pianeta, la sò distanza e lu tempu chi ci voli pi furriari attornu.
U sistema 'ntirnazziunali di unitati di misura ('n francisi: Système international d'unités), abbrìviatu 'n SI (prununciatu esse i, eni u cchìu diffusu sistema di unitati di misura. Nzemi ô sistema CGS (cintìmitru-grammu-secunnu) veni spìssu innìcatu comu sistema metricu decimali, soprattuttu nnè paisi anglosassoni. A l'inizziu vinni chiamatu Sistema MKS 'n quantu cumprinnìa sulu li unitati metru, chilugrammu e secunnu.
L'anticipaturi di stu sistema eni u sistema metricu decimali sviluppatu da na cummìssioni survigghiata da Lagrange dâ 1791. Chistu sistema si diffùnni lentamenti puru 'n Sicilia.
Unitati, terminoluggia e raccumannazioni dû SI sunnu fissati dâ Conférence générale des poids et mesures (CGPM), "Cunfirenza gìnirali dî pisi e dî misuri", organismu lijatu cu Bureau international des poids et mesures (BIPM), "Ufficiu 'ntirnazziunali dî pisi e dî misuri", organismi crìati nnà cunvinzioni dû Metru dû 1875.
U sistema nascìu nto 1889 cu la 1ª CGPM: nnà ddì tempi si chiamava "Sistema MKS" picchì cumprinnìa sulu li unitati funnàmintali di lunchizza (metru), di massa (chilugrammu) e di tempu (secunnu). Nto 1935, su pruposta dû fisicu talianu Giovanni Giorgi, u sistema fu chiamatu "Sistema MKSΩ" e aduttatu dâ Cummissioni Elettrutecnica 'ntirnazziunali, picchì a quarta unitati funnàmintali nsiruta era statu l'ohm, unitati di misura dâ resistenza elettrica.
Nto 1946, ancùora su pruposta di Giovanni Giorgi, a CGPM appruvoni a trasuta dî l'ampere comu unitati di misura funnàmintali dâ currenti elettrica, 'n luogo dâ resistenza elettrica. Nascìu accussì u "Sistema MKSA", chiamatu puru "Sistema Giorgi", 'n onuri dû proponenti. Nto 1954 a 10ª CGPM agghìunciu u kelvin e la cannila comu unitati di misura funnùmintali. Nto 1961 l'11ª CGPM addìcidiu a nascita dû Sistema 'ntirnazziunali (accurzatu 'n SI). Nto 1971 a 14ª CGPM agghìunciu a mole fra li unitati funnàmintali.
Ùoggi u SI eni basatu su setti grannizzi fisichi funnàmintali e su li currìspunnenti unitati di misuta cu li quali vennu addìfiniti i grannizzi fisichi dìrivati e li currìspunnenti unitati di misura. Inoltre u SI definisci i prifissi da agghìunciri a li unitati di misura pì arrìcunusciri multipli e suttamultipli.
U sistema 'ntirnazziunali eni nu "sistema coerenti" 'n quanto i sô grannizzi fisichi dìrivati si ricavanu comu pruduttu e rapportu di grannizzi fisichi funnàmintali.
Pì uniformari a grafia e evitari errori di 'nterpretazzioni u SI prìviri alcuni normi pì la scrittura di li unitati di misura e dî relativi simmùli.
Li unitati di misura avissìru a essiri scritti pì estesu se nsiruti 'n nu testu discursivu; a scrittura avi a essìri 'n carattiri tunnu minusculu e s'hanno a evitari signi grafici comu accenti o segni diacritici. Pì esempiu s'avi a scriviri ampere e non ampère o Ampere.
I simmùli (senza prifissu) hannu a essìri innìcati cu l'inizziali minuscola, cu l'eccìzzioni di chiddi 'n cui l'unitati di misura eni eponima, ossia dìriva dâ nomu di nu scinziatu. Pì esempiu u simmùlu di l'unitati di misura di la prissioni, dedicatu a Blaise Pascal, eni Pa, 'nveci l'unitati di misura veni scritta pì estesu 'n minusculu pascal. U secunnu eni s e non sec, u grammu g e non gr, u metru m e non mt. L'unica eccìzioni eni pu litru, u sò simmùlu pò essìri sia l sia L.
A diffìrenza di l'abbreviazioni, i simmùli dû SI nun hannu a essìri seguiti da lu puntu (pi lu metru: m e nun m.); iddi hannu a stari doppu u valuri numericu (pì esempiu si scrivi 20 cm e non cm 20) cu nu spazziu tra lu nùmmaru e lu simmùlu: 2,21 kg, 7,3 × 102 m². Nnà l'unitati di misura cumposti (pì esempiu u newton metru: N m) i simmùli di l'unitati hannu a essìri spartuti da nu spazziu o da nu puntu a menza altizza, dittu puru puntu medianu (·). 
Nun eni ammessu l'usu di avutri carattìri, comu u trattinu: pì esempiu si pò scriviri N m o N·m, ma nun si pò scriviri N-m. 'N casu di spartimentu tra unitati di misura, si po' usari u carattiri /, oppuru a barra orizzuntali o nu esponenti negativu: pì esempiu J/kg  J Kg-1 oppuru J·kg−1. Si fussi nìcissariu, ruppi di unitati di misura ponnu essìri misi tra parentìsi; mol o J/K·mol o J·K−1·mol−1 o J (K·mol)−1.
Pì li simmùli eni opportunu evitari u cursivu e lu grassettu ô scopu di differinziarli da li variabili matimatichi e fisichi (pì esempiu m pi la massa e l pi la lunchizza).
Pì raggruppari i cifri dâ parti intera di nu valuri a tri a tri partennu da destra abbisogna usari u spazziu. Pì esempiu 1 000 000 o 342 142 ('n avutru sistemi si scrivi Template:Sic). Comu sìparaturi tra parti intera e parti decimali si usa a virgula, pì esempiu 24,51. Nto 2003 u CGPM autorizzoni di usari u puntu nnè testi 'n ngrisi.
Ogni grannizza fisica e la relativa unitati di misura eni cummìnazioni di dui o cchìu grannizzi fisichi e la relavita unitati di misura di basi o lu reciproco di una di iddi. Tutti li unitati sunnu definibili misurannu fenomeni naturali, cu l'eccezioni dû chilugrammu. Inoltre u chilugrammu eni l'unica unitati di misura di basi cuntìnenti nu prifissu: u grammu eni na unitati di misura troppu "nica" pi la maggior parti di li applicazioni.
I grannizzi fisichi dìrivati sunnu na cumminazioni pì multiplicazzioni o spartizioni dî grannizzi fisichi funnàmintaloi. Assa di iddi hannu nomi particulari (pì esempiu a grannizza dìrivata "joule/secunnu" eni chiama puru "watt"). Verificannu a relazioni tra li grannizzi fisichi dìrivati e li grannizzi fisichi funnàmintali nun sulu si viri a relazioni tra dui grannizzi fisichi ma, attraversu l'analisi dimensionali, si pò verificare a currìttizza ncapu i calculi e/o equazioni di na liggi fisica.
Li unitati SI ponnu avìri prifissi pì rennìri i valuri né troppu granni, né troppu nichi. Pì esempiu a radiaziuni elettrumagnetica nto campu dû visibili avi lunchizzi d'unna pari circa a 0,000 0005 m ca, cchìu comodamenti, eni possibili scriviri 500 nm.
Si virìssi, pì evitari ambiguitati, l'impurtanza di usari nnò modu giustu i simmùli maisculi e minusculi. Nun eni permessu usari cchìu prifissi 'n cascata: pì esempiu nun si poni scriviri 10 000 m = 10 km = 1 dakm (nu deca chilomitru).
Nto 1998 u SI avi 'ntruduttu i prifissi pî multipli binari pì evitari ca i prifissi standard, relativi a multipli decimali, vennu usati pì li multipli binari, ca di regola avissiru a essìri usati pì esempiu pì innìcari i multipli binari dî byte; eni comunque ancùora usata a cunvinzioni secunnu cui, quannu la unitati di misura eni u byte o chiddi da idda dìrivata, pì kilo si cumprenni 1024 e nun 1000, puru se si tratta 'n rialtati di nu sbagghiu.
I prifissi pì li multipli binari hannu lu scopu di opìrari secunnu i putenzi di 2 cchìuttostu ca secunnu li putenzi di 10.
U simmùlu eni chiddu standard cu l'agghiunta di "i".
Accussì 1 kB eni uguali 'n rialtati a 1 000 B, mentri 1 kiB eni uguali a 1 024 B. Nu hard-disk da 2 TB avi capacitati uguali a 2 000 000 000 000 B o di ~1,819 TiB, nu computer cu memoria da 4 GiB avi na capacitati di 4 294 967 296 B o di ~4,295 GB.
Chisti unitati vennu accìttati ô latu a chiddi ufficiali dû SI 'n quantu l'usu di sti misuri eni assai usatu dâ pupulazzioni puru nun di ambienti scientificu. L'usu eni accìttatu pì permettiri a li studiusi di fari capìri i loru ricerchi a nu pubbricu assai largu, puru di nun esperti nto sitturi. Chista catigurìa cumprenni sopratuttu unitati di tempu e di ànculi. Puru i simmùli ° ' " issìru tinuti luntani da lu valuri numericu: pì esempiu, «25 °C» eni a forma giusta, mentri eni sbagghiata a scrittura «Template:Sic».
Chisti unitati sunnu accìttati picchì chiddu previsti dô SI sunnu ricavati medianti rilaziuni fisichi ca includunu custanti nun canusciuti cu prìcisioni sufficenti. 'N chistu casu si supporta l'usu di unitati nun ufficiali pì la maggìuri pricisioni.
Chisti unitati sunnu usati 'n ambiti cummìrciali, medici, ligali e nnà navigazziuni. Chisti unitati avissìru a essìri dìfiniti 'n relazioni ô SI 'n ogni ducumentu 'n cui vennu usati. L'usu di chisti misuri però eni scuraggiuatu. 
Li ciriali sunnu alimenti di uriggini vigitali, spissu â basi di tradizzioni culinari dî diversi parti dû munnu. 
Tra li ciriali, lu granu, lu farru, l'orzu sunnu tra li cchiù cumuni.
La banana èni unu ntra li frutti cchiù vinnuti. Di forma anticchia curvata, s'apprisenta cu na scorcia di culuri giarnu, e na purpa janca, piaciuta assà pô sapuri duci. Di uriggini tropicali, la curtivazziuni dâ banana n Sicilia e ntô sud di la Tàlia nun èni di quantitàti 'rossa. L'arvuli di banani hannu cchiossà un scopu di fijura, puru siddu agghicanu a fruttari. Li banani chi s'attrovanu n commerciu ntâ Talia vènnu speciarmenti di l'America latina e n particulari di l'Equador, lu Costa Rica e lu Messicu.
Lu tè è na nutèvuli vìppita pripiratu dî fogghi di na chianta lignusa, la Camellia sinensis, chi veni cultivata principarmenti nta la Cina, l'Innia, la Sri Lanka, la Giappuni e la Kenya.
La parola «tè» diriva dû ngrisi tea, chi veni 'n turnu dâ prununza dialittali t'e dâ parola cha (茶) 'n Amoy - 廈門 Xiamen, Fujian - lingua usata nnâ Cina miridiunali. 
Lu tè si pripara cu l'acqua vugghiuta, ntra cui s'abbagna lu tè, nurmalmenti usannu fogghi siccati e minicciati. Lu tè si vivi o caudu com'è, o si pò lassari affriddàrisi, e macari si cci pò agghiùnciri lu zùccaru e lu latti.
N matimàtica na funzioni è na liggi chi a ogni elementu di nu nsemi chiamatu duminiu associa n'elementu di nu nsemi d'arrivu, chiamatu coduminiu. Simmolicamenti na funzioni f si ìnnica 
unni A è lu duminiu e B è lu coduminiu.
Nti l'esempi cchiù usuali, A e B sunnu suttansemi di lu nsemu dî nùmmura riali, . Esempia tipici sunnu li funzioni trigonometrici, comu lu senu o lu cosenu, ma puru l'espuninziali, o li funzioni polinomiali. Assai mpurtanti sunnu però li funzioni unni lu duminiu è nu suttansemi dî nùmmura complessi, , compu pi esempiu la zeta di Riemann.
Si parra di funzioni di variabbili riali o di funzioni di variabbili cumplessa, siddu rispittivamenti  è nu suttansemi di  o di . 
Li funzioni di variabbili riali ponnu cunteniri una o diversi variabbili. 
Tra li funzioni di variabbili cumplessa, li funzioni olomorfi e li funzioni merumorfi sunnu chiddi cchiù usati n matimàtica.
L'aratu è nu strummentu usatu a l'agricultura nzinu dî tempi antichi pi zappari lu tirrenu e priparàricci pâ siminata.
L'aratu è na sorta di evoluzzioni dû picuni, nu tempu tiratu di voi o drittu dî pirsuni e oi, nnî paisi nnustrializzati cu trattura miccànici.
L'aratura servi pi mmiscari la rimanenza dâ pricidenti cultura ntrâ terra, ridùciri la prisenza d'erva nfistanti e rènniri lu tirrenu mòrbidu pi pirmèttiri la pròssima siminata.
La currenti elettrica è nu finominu elettricu chi cunsisti nti nu spustamentu di elettroni nti nu filu cunnutturi. La currenti elettrica è pruduciuta di na diffirenza di enirgia putinziali elettrica chi fa mòviri l'elittroni nti na dirizzioni sula. Grazzi a stu muvumentu certi sistemi o machini basati supra nu funziunamentu elettricu, comu pi esempiu l'elettrudumestici dâ casa, trasformunu la currenti nti àutri formi di enirgia (caluri, luci, travagghiu miccanicu, sonu).
La currenti elettrica pò essiri cuntinua o altirnata.
La Scultura è dd'arti di dari forma a n'uggettu, usannu nu matiriali grezzu o juncennu nzèmmula diversi matiriali.
Cû tèrmini scultura si soli idintificari puru lu pruduttu finali, veni a diri quali è gghiè uggettu tridiminziunali fruttu di sprissioni artìstica.
Li matiriali tradizziunarmenti usati pi criari sculturi sunnu: 
Ntra li matirialî cchiù cumuni usati nni l'arti muterna ci sunnu:
Joan Miro agghicau a prupòniri e mmagginari ca un jornu li sculturi s'avìssiru pututu fari addirittura cu li gas.
La turri (prubbabbirmenti dû latinu equivalenti "turris") è na custruzzioni a sviluppu virticali cchiù o menu accintuatu, cu chianta poligunali o circulari, isulata o annessa a edifici, speci comu furtificazzioni o locu d'ussirvazzioni.
Lu flamencu è lu nomu di nu stili di musica chi accumpagna e lu tipu di ballu omònimu tipicu di l'Andalusia. E' nfluinzatu dî Gitani spagnoli, dâ cultura àrabba e ebbrea spagnola. A partiri dâ secunna parti dû XIX sèculu, lu flamencu si diffunnìu nti tuttu lu munnu.
L'accumpagnamentu musicali di nu ballu flamencu è a basi di chitarra, nàcchiri, e battuti di manu ritmichi.
Lu backgammon è un jocu di taula pupulari; veni cunziddiratu unu dî jocura cchiù antichi dû munnu. Ancura oggi è assai pupulari nâ Grecia, nâ Turchia e nî paisi dû Mediu urienti.
Lu cricket (â littra: griddu) è nu sport di squatra jucatu tra dui squatri di ùnnici jucatura ciascunu. 
La sò furma muderna si sviluppau 'n Ngriterra, ed è pupulari principarmenti nnî paisi dû Commonwealth. Nni  certi paisi nn'Asia dû Sud, cumpresi l'India, lu Pakistan, lu Bangladesci e lu Sri Lanca, lu cricket pâ majuranza è  lu sport cchiù pupulari. 
Lu cricket è, pi di cchiù, nu sport mpurtanti in Ngriterra, ntô Galles, 'n Australia, 'n Nova Zelanda, nta l'Africa dû Sud, ntô Zimbabwe e nnî Caraibbi anglufoni. 
La lunghizza dû jocu - na partita spissu pò durari sei o chiossai urati p'ogni jornu, e nzinu a cincu jorna - cci nni sunnu assai pausi, pû pranzu e lu tè, e la ricca e cumpricata tirminuluggìa, sunnu aspetti nutèvuli chi ponnu cunfùnniri chiddi li quali nun sunnu sperti di stu sport. 
Pî canuscitura, lu sport e li cuncurrenzi ardenti tra li cchiù mpurtanti nazzioni di cricket furniscinu un passatempu appassiunatu, c'alivoti havi addirittura pruvucatu disgrazzî dipromàtici, particularmenti la seria di brutta fama di Bodyline jucata tra la Ngriterra e l'Australia dî anni 1930.
Grecia antica è lu tèrmini usatu pi discrìviri la parti dû munnu chi parrava lu grecu anticu ntê sèculi chi pricideru lu mpiru rumanu. Sta parti cumprinnìa nun sulu lu statu grecu attuali, ma puru Cipru, li costi Egei dâ Turchìa, la Sicilia e lu sud di l'Italia cuntinintali, e li culonî grechi ntê costi di l'Albanìa, di la Bulgarìa, di l'Egittu, dâ Libbia dâ Rumanìa, dâ Spagna e di l'Ucraina.
L'organizzazzioni pulìtica e ecunòmica dâ Grecia antica nun dipinnìa di nu statu cintralizzatu ma di cità chi èrunu puru ripùbblichi ndipinnenti. Li cità-statu cchiù mpurtanti èrunu senza dubbiu Ateni, Alessandria d'Egittu, Tebi, Sarausa, Corintu, Sparta, ma riggiuni comu la Tessaglia o li cità di l'ìsuli dû mari Egeu (Rodi, Samo, lu Dodecannesu), esercitàvunu puru nu putiri mpurtanti ntê rapporti tra li vari entità.
Na citati è nu nziggiamentu umanu stisu e stàbbili, n'ària urbana ca si diffirenzia di nu paisi o nu viddaggiu pi diminzioni, dinzitati di pupulazzioni, mpurtanza o statu ligali. Lu tèrmini sicilianu citati diriva di l'anàlugu latinu civitas, e diriva dâ stissa etimuluggìa di civirtati. Ntrâ li scritti antichi 'n sicilianu si leggi puru civitati.
Accura:siddu stai circannu lu cèlibbri palazzu palirmitanu di lu stessu nomu talìa La Cubba
La Ripùbbrica di Cubba è n'arcipèlacu di li Caràibbi sittintriunali, ca s'attrova ntra lu Mari dî Caràibbi, lu Gulfu dû Mèssicu e l'Ocèanu Atlànticu. 
La capitali è L'Avana. Àutri cità mpurtanti sunnu Santiagu di Cubba, Santa Clara. Dû primu di jinnaru 1959 lu cuviernu, nisciutu di na rivuluzzioni di tipu cumunista, fu diriggiutu di Fidel Castru pi cinquant'anni. La gistioni dû cuviernu di l'ìsula è cuntruversa. D'un latu Fidel Castru assicuràu na scolarizzazzioni e curi mèdichi all'avanguardia rispettu a àutri paisi di l'Amèrica Latina. Di l'àutru latu li libbirtati pirsunali hannu statu seriamenti limitati, e la crisi ecunòmica duvuta â scumparuta di l'URSS e all'embargu miricanu aggravau la situazzioni nti l'ùrtimi anni. 
Mèssicu, statu di l'America dû nord. Vagnatu di l'Oceanu Atlanticu a nord est e di l'Oceanu Pacificu a sud ovest, cunfina a nord cu li Stati Uniti e a est cu lu Guatemala e lu Belizi. La capitali è Cità dû Mèssicu.
Tenochtitlán fu la capitali dû mperu aztecu, prima di l'agghicata dî spagnoli ntô XVI sèculu.
Guadalajara
La Svìzzira (o Sbìzzira), circa 8.500.000 (nu 2022) abbitanti è nu statu europeu cunfinanti a sud cu l'Italia, a ovest câ Francia, a nord câ Girmania e a est cu l'Austria e lu Liechtenstein è na cunfidirazzioni di 23 cantuna e 3 di chisti divisi nta 6 semicantuna. La capitali è Berna. Àutri cità mpurtanti sunnu Zuricu, capitali cummirciali e sedi dâ bursa, e Ginevra, sedi di diversi organizzazzioni ntirnazziunali.
La storia dâ Svìzzira accuminza cu l'attu funnaturi. Tri campagnoli di Svittu, Unterwald e Uri, secunnu la liggenna chi si tramanna, si ncuntraru ô Grütli, nu spiazzu vicinu ô lacu dî quattru cantuna, lu primu austu 1291. Di st'èbbica è la liggenna di Guglielmu Tell, eroi ca s'appunìa ô putiri latifundista proto-austrìacu.
La storia muderna dâ Svìzzira accuminza mmeci ntô 1848 cu l'aduzzioni dâ custituzzioni muderna e lu mantinimentu dî frunteri di oggi.
Siccomu la Svìzzira s'attrova n vallati siparati dî l'Alpi, la pupulazzioni svìzzira parra diversi lingui. Li lingui origginali dâ Svìzzira sunnu lu tudiscu ntê sò varianti switzerdutch, lu francisi, l'italianu, e lu rumanciu.
Li 26 cantuna e semicantuna sunnu pi du terzi di lingua tudisca; 5 cantuna, Ginevra, Vaud,
Giura e Neuchâtel sunnu di lingua francisa; unu di lingua italiana, lu Ticinu. Nta certi cantuna si pàrranu dui o tri lingui ufficiali, comu ntô cantuni dî Griggiuni, unni si parra lu tudiscu, l'italianu, e lu rumanciu oppuru ntô Vallisi, unni si parra tudiscu e francisi o puru comu ntô cantuni di Friburgu unni la lingua principali è lu francisi cu na pocu di cumuna chi sunnu girmanòfoni; ntô cantuni di Berna la lingua principali è lu tidescu e na pocu di cumuna sunnu francòfuni.
Canusciuta pâ sò dimocrazzìa diretta, ca si manifesta ancora òi câ Landsgemeinde, òi la Svìzzira è nu statu fidirali. Ogni cantuni havi lu sò cuvernu, e a Berna si trova lu parramentu fidirali, e lu cuvernu fidirali, ca cunta sempri 7 cunzigghieri fidirali (ministri). 
A liveddu ntirnazziunali la Svìzzira havi aduttatu la niutralità comu duttrina. Grazzi a ssa niutralità havi pututu sviluppari l'econumìa, li banchi, e la ndustria.
Nun si pò parrari dâ Svìzzira senza parrari dî sò furmaggi, l'Emmental, lu Gruviera,
lu Vacherin Friburgeois, lu Vacherin Mont D'Or, lu Tilsit, l'Appenzeller e tanti àutri. E senza parrari di la cioccolatta svìzzira, chî sò cioccolatteri, ca si diclina nta na quantitati enormi di marchi e di spicialitati. 
Paisi dû Munnu | Europa
Albanìa | Andorra | Austria | Azzirbaiggian | Armenia | Belgiu | Bielurussia | Bosnia-Erzegovina  | Bulgarìa | Cipru | Croazzia | Danimarca | Estonia | Finlandia | Francia | Girmania | Grecia | Giorgia | Irlanda | Islandia | Italia | Kòssuvu | Lettunia | Liechtenstein | Lituania | Lussimburgu | Malta | Moldavia | Mònacu | Montenegru | Norveggia | Paisi Vasci | Portugallu | Pulonia | Regnu Unitu | Ripùbblica Ceca | Ripubblica Macidonia | Rumanìa | Russia | San Marinu | Serbia | Slovacchia | Slovenia | Spagna | Svezzia | Svìzzira | Turchìa | Ucraina | Unghirìa | Vaticanu
Bagdad è na cità di circa 5 miliuna d'abbitanti chi sorgi ntê rivi dû Tigri. Bagdad ('n lingua àrabba بغداد) è la capitali di l'Iraq e di l'umònima pruvincia. È la sècunna cità chiù granni di l'Asia sudduccidintali, doppu Teheran; nnû 2003 la pupulazzioni era di 5,258,383 abbitanti. S'attrova ntê rivi dû ciumi Tigri a 33°20 nord e 44°26 est.
Istanbul è la cità cchiù granni dâ Turchia. Cità antichissima chi s'affaccia supra lu canali dû Bosfuru, ha canciatu nomu diversi voti: Prima dâ dinominazzioni attuali havi statu Custantinopuli e Bisanziu.
Mumbai, canusciuta puru comu Bombay esti la citati cchiù pupulusa di l'Innia, cu na pupulazzioni astimata di 13 miliuna di pirsuni.  Cunziddirannu li sò subburghi lu nùmmuru acchiana a 20 miliuna furmannu la quarta aria metrupulitana cchiù pupulusa dû munnu. S'attrova nni l'ìsula di Salsette nnanzi la costa ovist di lu statu di Maharashtra.  Mumbai esti la capitali cummirciali di l'Innia.  E' sedi dâ Reserve Bank of India (RBI), dû Bombay Stock Exchange (BSE), dû National Stock Exchange of India (NSE) e di tanti bissinissi nniani.  E' macari la sedi dâ nnustria dâ televisioni e dû filmu, canusciuta comu Bollywood. Havi attrattu migranti di tutti li banni di l'Innia pirchì dî mmensi oppurtunitati di bissinissa e dû standard di vita rilativamenti àutu.
Tochiu (東京, Tōkyō) è la citati capitali dû Giappuni. Lu so nomu signìfica "capitali orientali", nfatti, cu rispetto a la precidenti capitali mpiriali Kyoto, s'attrova chiù a orienti, nta la riggiuni dû Kantō, 'n capu a l'ìsula di Honshu. Havi chiossai di dùdici miliuna d'abbitanti e ci vivi puru lu mpiraturi.
Lu Gangi è nu ciumi di l'Asia. Nasci nti l'Himalaya e traversa bona parti di l'India, pi sfuciari nti l'Ocèanu indianu. Lu sò delta custituisci praticamenti tutta la costa dû Bangladesh.
Lu Gangi è nu ciumi sacru pi l'induisti.
L' Ocèanu Pacìficu è lu tirritoriu marinu cchiù granni dâ Terra, e òccupa quasi la mità dâ supirifici. E' dilimitatu dû cuntinenti asiàticu a uccidenti, di lu cuntinenti miricanu a est, e di l'Australia e la Nova Zelanda ô sud. Situati all'antìpodi di l'Europa fu l'ùrtimu a èssiri spluratu.
Lu Sahara è lu disertu cchiù granni dû munnu, chê sò 9,000,000 km² (3,500,000 mi²), e s'attrova nta l'Àfrica dû Nord. Havi n'etati di 2.5 milliuna d'anni. Lu nomu Sahara, è na prununza dâ palora disertu 'n Àrabbu (صحراء).
