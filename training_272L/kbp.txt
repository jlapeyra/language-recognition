Palʊla Sarah Bernhardt kɛ aloma fenaɣ 25 wiye pɩnaɣ 1844 kɛ Paarii tɛtʊ taa nɛ ɛsɩ lakɩŋ fenaɣ 26 pɩnaɣ 1923  kɛ tɛtʊ kʊɖʊmtʊ ndʊ tɩ-taa ɛɛwɛna pɩonzɩ 78. Ɛ-hɩɖɛ sɔsɔyɛ kɔyɔ Sara-Marie-Henriette Bernhardt. Ɛ-lʊlʊʊ takayaɣ fɛyɩ kpayɩ kpayɩ pɩlɩɩna alɩwaatʊ ndʊ pɔñɔta Paarii tɛtʊ taa lʊlʊʊ takayɩsɩ ɖɩlaɖɛ yɔ. Nabɩyɛ yɔɔɖʊʊ se palʊla Sarah Bernhardt kɛ aloma fenaɣ kɩyakʊ 22 yaa 23 pɩnaɣ 1844. Lalaa sepɩkɛʊna hasɩyaɖɛ fenaɣ taa paa pɩnaɣ 1844, lalaa cɔlɔ kpem yɔ, pɩkɛʊna pɩnaɣ 1843 yaa 1841.
Ɛ-tʊmɩyɛ sɔsɔyɛ kɛlɛ maɣzʊ yaa weyi ɛlakɩ tanaʊ yɔ. Ɛ-tʊma lɛɛna yɔ: ɛmaɣ maɣzʊʊ takayɩsɩ kɩkalɩsɩ, tɔlɩm taʊ nɛ sɩʊ kpelasɩ yaa anjaʊnaa saɣʊ. Pɩnzɩ 61 (1862-1923) kɛ ɛlaba ɛ-tʊma nɛ ɛna Edmond Rostand, Marcel Proust nɛ Oscar Wilde pakɩlɩna tʊma labʊ. Ɛ-wɩlɩyʊ sɔsɔ kɔyɔ Jean-Baptiste Provost. Ɛwɛ pɩnzɩ mɩnɩŋ XIX nɛ XX taa mba pakɩlɩ tanaŋ labʊ kɛ Fransɩɩ ɛjaɖɛ taa, pa-taa. Victor Hugo ñɛɖɛɣʊ-ɩ se nɔɔ nɩɩnɩ-tʊ yaa ɛ-nɔɔ taa wɛ leleŋ ɛzɩ ñɩɣlɩm yɔ, lalaa se ɛsɔtaa abiɖe. 
Ɛwɛ Fransɩ ɛjaɖɛ taa mba pakɩlɩ maʊ maɣzʊ takayɩsɩ kɩkalɩsɩ yɔ pa-taa kɛ pɩnzɩ mɩnɩŋ XIX. Sarah Bernhardt kɛna kɛlɛm kɛlɛm waa taa ñekele tʊ kacalaɣ ñɩnʊ weyi ɛcɔ ajɛya ndɩ ndɩ taa yɔ. Ɛwoba Afrika, Amerika, Azii, Oseyanii nɛ Erɔpʊ ajɛya taa. Ɛzɩ Victor Hugo nɛ lalaa ɖɔɖɔ yɔ, Jean Cocteau ya Sarah Bernhardt se Kiliu sɔnʊʊ kɩɖeɖeu. Payaɣ e-ɖoo se  Judith-Julie Bernardt (1821-1876) nɛ ɛsɛɛ hɩɖɛ se Youle, nɛ ɛkɛ Neyɛrlandɩ tʊ. Nɔɔyʊ ɛsɩŋ e-ɖoo ɛnʊ ɛ-caa nɛ Sarah tɔyɔɔdɩ ɛ-cɔzɔ ɛnʊ ɛ-tɔm natʊyʊ ɖɔɖɔ.
Ɖajaa Michelangelo di Lodovico Buonarroti Simoni payaɣ ɖɔɖɔ se Michel-Ange. 
Abalʋ ɛnɛ yɔ ɛkɛ Florɛntiini (Florentine) ɛjaɖɛ taa tʋ. Palʋla-ɩ Room tɛtʊ taa lakɩŋ fenaɣ taa kɩyakʊ loɖo (6) ñɩŋgʊ wiye, pɩnaɣ 1475 taa. Rooma kɛ Itaalii ɛjaɖɛ tɛtʊ sɔsɔtʊ. Ɖajaa Michel-Ange sɩba lɛlaɣ fenaɣ kɩyakʊ hiu nɛ lutozo (18) wiye, pɩnaɣ 1564 taa. Rooma tɛtʊ taa ɛsɩba. 
Ɖajaa Michel-Ange cɛyaɣ ɛ-tɩ siŋŋ se ɛ-hɩɖɛ ɛsɛɛ kedeŋa yɔɔ cɩnɛ. Ɛlʊba siŋŋ se ɛsɩbaa lɛ, pataasɔɔ ɛ-yɔɔ kaʊ. Ɛlakaɣ tʋma wena yɔ, a-taa naayɩ kɔyɔ: sɩʋkpelasɩ saɣʊ, nɛ tɔlɩm ndɩ ndɩ taʊ tʊmɩyɛ, nɛ keɣsi maʊ nɛ matʊ sɔsɔtʊ tʊmɩyɛ. Ɛɛkɛ ɖɔɖɔ tɛtʊ lɛɣzʊʊ tʊmɩyɛ laɖʊ. Michel-Ange caa payaɣ se Lodovica di Leonardo Buonarroti Simoni. E-ɖoo kɛlɛ Franesca di neri del Miniato di Siena. Ɛ-caa kɛkɛ tɔmhʋyʋ. Pɩɖɩɩzaɣ mba pa-tɩŋɛ paawɛ ɖajaa Michel-Ange cɔlɔ yɔ nɛ ɛ-tʊma kpeekpe labʊ. Ɛkɛwɛ kpekpeka pɩdɩɩfɛyɩ nɛ ɛtɛ ɛwɛɛ ɖɔɖɔ lɛɣtʊ siŋŋ.
Miguel de Cervantes Saavedra kɛ ɛjaɖɛ nɖɩ payaɣ-ɖɩ size Ɛsɩpan̄ɔlɩ yɔ ɖɩ-tɛtʋ taa tʋ. Abalʋ ɛnɛ, ɛkɛ abalʋ weyi ɛfɛyɩ felendu kaʋ yɔ. Palʋla ɖajaa sɔsɔ Miguel de Cervantes Saavedra ɛnʋ salaŋ fenaɣ taa kɩyakʋ hiŋ naalɛ nɛ nakʋ (29) n̄ɩŋgʋ wiye pɩnaɣ 1547 n̄ɩŋga taa.
Tɛtʋ sɔsɔtʋ ndʋ tɩ-taa palʋla ɖajaa Miguel de Cervantes Saavedra ɛnʋ yɔ, ndʋ payaɣ size Alcalá de Henares tɛtʋ Ɛsɩpaañɩ ɛ-ɛjaɖɛ nɖɩ ɖɩ-taa. Ɛkɛ n̄amtʋ pɩɣa ɛ-taabalaa nɛ ɛ-samaɣ ŋga ɛwɛ ka-taa yɔ kɛ-sɩnda. Ɛkɛ pɩɣa ŋga kɛwɛ lɛɣtʋ siŋŋ yɔ.
Ɖajaa sɔsɔ Miguel de Cervantes Saavedra sɩba ɖomaɣ fenaɣ taa kɩyakʋ hiŋ naalɛ (28) n̄ɩŋgʋ wiye pɩnaɣ 1616 n̄ɩŋga taa ɛjaɖɛ Japɔŋ nɖɩ ɖɩ-tɛtʋ taa.
Egeetiye nɖɩ ɖɩ-taa ɛsɩba yɔ nɖɩ-ɩ payaɣ size Maadiriidi. Sakɩyɛ sɩma-ɩ siŋŋ nɛ ɛ-tʋma sakɩyɛ sɔsɔna kɩlaba. Ɖajaa sɔsɔ Miguel de Cervantes Saavedra kɛ maɣzɩm takayasɩ kɩkalasɩ mayʋ sɔsɔ nɔɔyʋ. Ɖajaa ɛnɛ, ɛkɛ ɖɔɖɔ koowa maɖʋ siŋŋ tʋ nɔɔyʋ ɛ-ɛjaɖɛ Ɛsɩpan̄ɩ ta peeɖe. Ɛkɛ maɣzɩm takayasɩ kɩkalasɩ mayʋ kpim kpim.
Ɖajaa sɔsɔ Miguel de Cervantes Saavedra ɛnɛ, ɛ-hɩɖɛ kʋyɩ siŋŋ pɩlɩɩna ɛmaɣzɩm takayaɣsɩ kɩkalaɣsɩ yɔɔ. Takayaɣ kɩkalaɣ ŋga patɩla sɩze, kɛkɛ kɔɔnɔɔ maɣzɩm takayaɣ kɩkalaɣ wɛɛ kɩfaɖɛ alɩwaatʋ taa.
Ɖajaa sɔsɔ Cervantes kaasɔɔla n̄ɛlʋʋ siŋŋ. Ɛsʋʋwaa n̄ɩtʋ pɩtatɩ-ɩ fɛyɩ naʋ. Ɛlaba sɔɔjɛtʋ tʋmɩyɛ, nɛ ɛla you ŋgʋ payaɣ size Lépante tɛ you yɔ, pɩnaɣ 1571 n̄ɩŋga taa. You ŋgʋ kɩ-taa ɖajaa sɔsɔ Cervantes lɩmɩyɛ nesi camaɣ. Pʋtɔbʋʋ size ɛ-lɩmɩyɛ nesi yeba tʋmɩyɛ labʋʋ.
Salaŋ fenaɣ kɩyakʋ nɛɛlɛ nɛ loɖo (26) n̄ɩŋgʋ wiye pɩnaɣ 1575 n̄ɩŋga taa ɛpɩsaɣ ɛ-jaɖɛ Ɛsɩpan̄ɩ taa mbɩ yɔ lɛ pakpa-ɩ nʋmɔʋ taa ɛna ɛ-ɖalʋ Rodrigo.
Mba pakpa wɛ yɔ, mba payaɣ size mɛzadokuli waa tɩnaa nabɛyɛ. Ɖajaa ɛnɛ, ɛna ɛ-ɖalʋ pɛcɛya pa-tɩ tam naanaza se peseu, ɛlɛ, patapɩzɩ nɛ pɛtɛzɩ caɣʋ Alger peeɖe mbʋ. Pɩnaɣ 1580 n̄ɩŋga taa peyeba ɛna salaka tɩnaa nabɛyɛ nɛ ɛɖɛɛ ɛpɩsɩ ɛ-jaɖɛ tɛtʋ taa Ɛsɩpan̄ɩ.
Kâlidâsa payaɣ ɖɔɖɔ size «Kâlî tɛ lɩmɖʋyʋ». Abalʊ ɛnɛ, ɛkɛ Ɛndɩ ɛjaɖɛ taa pɩɣa. Abalʊ Kâlidâsa ɛnɛ, ɛkɛ abalʋ lɔŋ tʋ siŋŋ nɔɔyʊ. Palʋla-ɩ Pɩnaɣ ŋga ka-taa yɔ, ɖeɖe tɔm mayaɣ tatɩlɩ keekee.
Ɛlɛ, egeetiye nɖɩ payaɣ size Empire Gupta yɔ, ɖɩ-taa palʋla-ɩ. Patatɩlɩ pɩnaɣ ŋga ka-taa ɖɔɖɔ ɛsɩba yɔ. Pʋ-yɔ nabɛyɛ n̄ɔtɔŋ size pɩnaɣ 522 n̄ɩŋga taa ɛsɩba. Egeetiye nɖɩ ɖɩ-taa palʋla-ɩ yɔ, ɖɩ-taa ɖɔɖɔ ɛsɩba tɛtʋ ndʋ payaɣ size Ceylan tɩ-taa. Ɖajaa sɔsɔ Kâlidâsa kɛ" keɣya maɖʋ sɔsɔ nɔɔyʋ Ɛndɩ ɛjaɖɛ taa. Ɛkɛ ɖɔɖɔ takayɩsɩ mayʋ pasɩmam nɔɔyʋ.
Filim waa mba Ɖajaa Kâlidâsa laba yɔ, pa-taa nabɛyɛ kɔyɔ : Shakuntala, nɛ Meghdoot, nɛKumara Sambhavam, nɛ Sakuntalai, nɛ ɖɔɖɔ Adalat, nɛ Malvikagni Mitra, nɛ pɩtasɩna Vikram Urvashi. Ɛ-maɣzɩm takayasɩ kɩkalɩsɩ nasɩyɛ kɔyɔ : Meghaduta, nɛ Kumārasambhava, nɛ Ṛtusaṃhāra ɖɔɖɔ, nɛ lɛɛsɩ sakɩyɛ.
Sanskrit kʋnʋŋ taa Ɖajaa Kâlidâsa mana ɛ-takayasɩ sɩnɛ. Ɖajaa Kâlidâsa caɣ Ɛndɩ ɛjaɖɛ taa alɩwaatʋ sakɩyɛ kpem ɖooo caanaʋ alɩwaatʋ taa. Sakɩyɛ sɩma-ɩ siŋŋ.
Ɛ-hɩɖɛ sɛ siŋŋ nɛ pɛɖɛyɩɣ-ɩ se Kavikula-guou. Ɛnʋʋ sakɩyɛ tɔŋ size keɣsi kpeekpe maɖaa lɔŋ sɩɣzɩyʋ. Kpaɖʋ ŋgʋ ɛn̄amsaɣ ɛjaɖɛ nɛ ɛ-tʋma sɔsɔna ana yɔ, pɩɩkɛ naanza (4) nɛ kagbanzɩ (5) n̄ɩŋgʋ taa mbɩ yɔ.
Virgile kɛ paɖaɣna yaʋ nɛ Latɛŋ kʋnʋŋ taa taa size "Publius Vergilius Maro". Abalʊ ɛnɛ, ɛkɛ ɛjaɖɛ nɖɩ payaɣ-ɖɩ size Latɛŋ ɛjaɖɛ yɔ, ɖɩ-tɛtʋ taa pɩɣa yaa ɖɩ-tɛtʋ taa ɛyʋ. Abalʊ sɔsɔ Virgile ɛnɛ, ɛkɛ abalʋ lɔŋ tʋ yaa lɛɣtʊ siŋŋ tʊ nɔɔyʊ kɛ ɛ-ɛjaɖɛ tɛtʊ taa peeɖe.
Palʋla ɖajaa sɔsɔ ɛnɛ kɛ aloma fenaɣ taa kɛ evemiye yaa kɩyakʋ hiu nɛ kagbanzɩ (15) n̄ɩŋgʋ wiye kɛ Pɩnaɣ 70 n̄ɩŋga nɛ pɩcɔ palʋlʋ Yeesu Krɩstʋ. Egeetiye nɖɩ payaɣ-kɛ size Andes yɔ, ɖɩ-taa palʋla-ɩ. Sɔnɔ alɩwaatʋ taa mbɩ yɔ lɛ, payaɣ Andes kooka yaa egeetiye nɖɩ size Lombardie.
Ɖajaa sɔsɔ Virgile ɛnʋ, ɛsɩba salaŋ fenaɣ taa kɛ evemiye yaa kɩyakʋ nɛɛlɛ nɛ kʋɖʋmʋ yaa hiŋ naalɛ nɛ kʋɖʋmʋ (21) n̄ɩŋgʋ wiye nɛ pɩcɔ palʋlʋʋ Yeesu Krɩstʋ kɛ pɩnaɣ 19 n̄ɩŋga taa. Egeetiye yaa kooka ŋga ka-taa ɖajaa ɛnʋ ɛsɩba yɔ payaɣ size Brindes.
Ɖajaa sɔsɔ Virgile kɛ koowa maɖʋ sɔsɔ nɔɔyʋ kɛ ɛ-ɛjaɖɛ Latɛŋ ɛjaɖɛ tɛtʋ taa yɔ. Sɔnzɩ tɔm yɔdʋʋ hɔlʋʋ taa lɛ, pɩwɛ size ɖɩɖɔkɩ size, palʋla ɖajaa ɛnɛ kɛ egeetiye nɖɩ payaɣ size Andes yɔ ɖɩ-taa. Ɛ-tʋmɩyɛ kɩbanɖɛ nɛ ɖeu tʋmɩyɛ yɔɔ yɔɔ kɛ paya egeetiye tɛtʋ ndʋ ɛ-hɩɖɛ. Paya tʋ size Virgilio size paɖʋna-ɩ hɩɖɛ nɛ pɩsaɣ nɛ pasam nɛyɩ.
Ɖenɖe palʋla ɖajaa ɛnɛ yɔ, pɩn̄ɔtɩna Mantoue tɛtʋ ndʋ tɩwɛ Gaule cisalpine yɔ. Ɖeɖe tɔm mayaa yaa caanaʋ taa tɔm mayaa sakɩyɛ nabɛyɛ tɔŋ size, ɖajaa ɛnɛ ɛ-hɔʋ yaa yee liɖe nɖɩ ɖɩ-taa ɛlɩnaa yɔ ɖɩwɛ n̄ɩm kamaɣ fɛyɩ. Ɖajaa sɔsɔ Latɛŋ ɛjaɖɛ tɛtʋ taa koowa maɖʋ Virgile ɖoo kʋlʋlʋ payaɣ size Polla Magio, e-ɖoo ɛnʋ ɛ-walʋ lɛ Vergilius Maro, pʋtɔbʋʋ size ɛ-caa.
Édith Piaf kɛ hendu teyu nɛ tanaʋ laɖʋ sɔsɔ nɔɔyʋ. Palʋla-ɩ saŋayɩŋ fenaɣ kɩyakʋ hiu nɛ nakʋ (19) ñɩŋgʋ wiye, pɩnaɣ 1915 taaPaarii tɛtʋ taa. Paarii tɛtʋ kɛna Fransɩ ɛjaɖɛ tɛtʋ sɔsɔtʋ. Aloma fenaɣ kɩyakʋ hiu (10) ñɩŋgʋ wiye, pɩnaɣ 1963 ñɩŋga taa ɛsɩba. Pɩwɩ-ɩ siŋŋ nɛ pʋcɔ ɛsɩkɩ. Grasse tɛtʋ ɛsɩba ɛ-pɩnzɩ nɩɩnaza nɛ lʋbɛ ñɩnzɩ taa. Ɖoɖoo Édith Piaf hɩɖɛ kɩsɛsɛyɛ kɛlɛ Giovanna Gassion. Ɖoɖoo ɛnɛ ɛ-nɔɔ taa kɩlɩ tʋŋ leleŋ.
Ɖoɖoo Édith Piaf hayɩsɩna ɖajaanaa panɛ nɛ papɩsɩ hendu luɖaa nɛ teyaa sɔsaa. Ɖajaanaa mba, pa-hɩla kɔyɔ : Yves Montand nɛ Charles Aznavour nɛ Georges Moustaki.  Ɖoɖoo Édith Piaf tɛ minziki payaɣ se music-hall.
E-minziki mabʋ maɣmaɣ yɔɔ pakʋma-ɩ hɩɖɛ se ''la Môme Piaf''.
Ɛma takayɩsɩ nzɩ yɔ, sɩ-taa nasɩyɛ hɩla yɔ : 
Wezuu caɣʋ pɛɛyɛɛ taa (La Vie en rose) nɛ  Aayɩ maakpiɖiɣ nabʋyʋ yɔɔ (Non, je ne regrette rien) nɛ  Sɔɔlɩm kɩɖaʋ wendu (Hymne à l'amour) nɛ Ma wataŋga taa tʋ (Mon légionnaire) nɛ Samaɣ (La Foule) nɛ Milord nɛ Mɛ-Ɛsɔ (Mon Dieu) yaa ɖɔɖɔ se L'Accordéoniste.
Ɖoɖoo Édith Piaf hɩɖɛ sɛ siŋŋ kedeŋa kpeekpe yɔɔ pɩlɩɩnɩ e-wendu tue yɔɔ.
Palʊla James Cook kɛ kamɩŋ fenaɣ kɩyakʊlʊbɛ wiye pɩnaɣ 1728 kɛ Marton tɛtʊ taa nɛ ɛsɩ lɛɛlaɣ fenaɣ kɩyakʊ 14 pɩnaɣ 1779 Hawayi tɛtʊ taa ɛwɛna pɩnzɩ 51. Palʊla-ɩ hɔʊ ŋgʊ kɩ-taa yɔ, ñɩm takɩlɩ ɖɔʊ. Ɛnʊ kɛŋna pɩɣa naalɛ ñɩŋga piya litozo taa. Ɛkɛna Ekosi tʊ.  James Cook kɛna lɩm yɔɔ nʊmɔɖɔnʊ, ɛjaɖɛ takɩyʊ nɛ takayɩsɩ mayʊ. Ndʊ ɛmaɣ yɔ, ndʊ lɛ ndʊ ɛna ɛ-nʊmɔŋ taa yɔ.
Ewoba Pasifiki lɩm fɛɛʊ taa tɔm naatozo nɛ ɛnʊ kɛrŋna Erɔpʊ taa kacalaɣ-tʊ weyi ɛfɛyɩ naŋgbangaɣ kɛ Osɩtralii taa yɔ; ewoba ɖɔɖɔ Nuvɛlɩ Kaledoni, lɩm  hɛkʊ taa tɛtʊ ndʊ payaɣ-tʊ se Sandiwici yɔ tɩ-taa nɛ Hawayi tɛtʊ taa. Ɛnʊ kɛŋna ɖɔɖɔ kacalaɣ-tʊ weyi ɛcɔ Antartiki kpɛɛɛ nɛ ɛta yɔ nɛ ɛnʊ ɛlɩzɩna Tɛrɩ-Neevi nɛ Nuvɛlɩ-Zelandi  aŋjaŋ kɛ takayasɩ hatʊ yɔɔ.
Ɛ-kacalaɣ nomɔʊ lɛ pɩɩkɛna pɩnaɣ 1768 nɛ 1771 taa  kɛ Pasiki lɩm fɛɛʊ taa. Tambaɣ sɔsɔɣa kɛlɛ se pañɩnɩ nɛ pana se keteŋga nakayɩ fɛyɩ ɖoli nɛ patanada-kɛ. Ɛ-nɔmɔʊ naalɛ ñɩŋgʊ lɛ pɩnzɩ 1772 nɛ 1774 taa kɛ Ostralii keteŋga taa. Ɛlɩna ɛ-kacalaɣ nɔmɔʊ nɛ ɛkɔɔ lɛ, paha-ɩ sɔɔjɛtʊ taa samtʊ nimiye sɔsɔyɛ nɖɩ payaɣ-ɖɩ se kapitɛŋnɩ yɔ nɛ pɩwɛ se eɖii mɛlɛ nɛ pañɩnɩ Ostrali keteŋga. 
James Cook tɛ nɔmɔʊ ɖɛʊ kpaagba ñɩŋgʊ lɛ, pɩɩkɛ pɩnzɩ 17776 nɛ 1779 taa. Ɛ-nɔmɔʊ kʊnɛ lɛ kʊ-tɔɔbʊʊ kɛlɛ se powona Omekɛ Tahiti taa. Ɛnʊ kɛŋna Eropʊ taa kacalaɣ -ʊ weyi ɛfɛyɩ naŋgbaŋga kɛ hawayi tɛtʊ taa yɔ, pɩɩkɛna pɩnaɣ 1778.
Leonhard Euler, palʊla-ɩ ɖomaɣ fenaɣ kɩyakʊ 15 pɩnaɣ 1797 alɩwaatʊ Bâle tɛtʊ kɛ Suwiisi ɛjaɖɛ taa. Ɛyʊ ɛnʊ ɛsɩ salaŋ fenaɣ kɩyakʊ 18 pɩnaɣ 1783 kɛ Sɛɛpetersbuuri tɛtʊ (Ruusi tɛ Ampiiri taa) ɛlɛ ɛɛwɛna pɩnzɩ 76. Ɛyʊ ɛnʊ ɛɛkɛ lɛɣtʊ tɩlɩyʊ nɛ tomnasɩ ɖɔnɛ kpɛlɛkɩyʊ Suwiisi ɛjaɖɛ taa. Ɛlaba ɛtɛ fezuu caɣʊ sakɩyɛ kɛ Ruusi tɛ Ampiiri taa nɛ Caama ɛjaɖɛ taa. 
Euler kaakɛ lɛɣtʊ tɩlɩyʊ sɔsɔ weyi paakɩlɩ kpaɣɖʊ 18 alɩwaatʊ taa nɛ ɛyʊ weyi ɛ-hɩɖɛ kaatɔya paale yɔ kɛ wɛɛ ana a-taa. Takayaɣ nakɛyɛ paawona-kɛ Laplace tɛ Simon Petro tɛ nɛ katasɩɣ cuuzuu mbʊ se Euler lɛɣtʊ tɩlɩyɛ wakɩna paale nɛ pɔtɔŋ ɛkalɩ Euler takayasɩ, ɛkalɩ Euler takayasɩ ɛnʊ kɛnɛ ɖa-wɩlɩyʊ. Ɛɛkɛ ɛyʊ weyi ɛmʊwa nɛ etisi piŋ Ɛsɔ yɔɔ yɔ, etisi Ɛsɔ tɔm takayaɣ yɔɔ nɛ ɛlʊkɩna mba petetisi Ɛsɔ yɔɔ yɔ ɛtɛ alɩwaatʊ taa.
Palʊla Euler Bâle tɛtʊ taa, ɛ-caa Paul Euler, ɛkɛ lɛɣzɩtʊ tɛ cɔɔcɩ naa tɛ ninɖiyu, e-ɖoo Marguerite Brucker, ɛkɛ ninɖiyu nɔyʊ pɛlɛ. Ɛwɛna kɔɔnaa naalɛ mba yɔ Anna Maria nɛ Maria Magdalena. Pɩlaba alɩwaatʊ pazɩ yem ɛzɩ palʊlʊʊ Leonhard lɛ, ɛ-caa nɛ e-ɖoo pakʊ Bâle tɛtʊ taa nɛ powolo pɩjɔlɔ kpam tɛtʊ ndʊ payaɣ se Riechen tɩtaa. Peeɖe Euler lakɩ ɛtɛ pɩjatʊ fezuu caɣʊ siŋ. Paul Euler kaakɛ Bernoulli cejewiye taa ɛyʊ nɔyʊ ɛgbadʊ Jean Bernoulli, weyi pɔtɔŋgɔ se ɛɛkɛ kajalaɣ lɛɣtʊ Erɔpʊ pɩkpɖɩ evebu Leonhard yɔ. 
Pɩnzɩ 13 wayi lɛ, Leonard ma ɛ-hɩɖɛ Bâle sukuli kɩtɛzɩ taa nɛ pɩnaɣ 1723 taa lɛ, ɛmʊ tɩ ɖɔkʊʊ takayaɣ pɩlɩna ɛyʊ yɔɔ lɩmaɣzɩyɛ kpɛlɛkʊʊ tɔm yɔ, pɩtɩŋna tɔm ta huyuu takayaɣ ŋga kɛwɛ ɛzɩ Descartes nɛ Newton pa-ñɩnzɩ yɔ. Alɩwaatʊ nddʊ tɩ-taa lɛ, Jean Bernoulli kpɛlɛka-ɩ mazasɩ ɖanasɩ tɩŋga, peeɖe ɛlɛ hiwa nɛ ɛna se e-sukuli pɩɣa kɩfala kanɛ kɛwɛ lɔŋ piŋ lɛɣtʊ kpɛlɛkʊʊ nɔmɔʊ taa. Euler pazɩ kpɛlɛkɛkʊʊ Ɛsɔ yɔɔ tɔm nɛ Kɗɛkɩ nɛ Hɛbra, mbʊ ɛ-caa pɔza lɛɛlɛ se pɩha waɖɛ nɛ ɛpɩsɩ ninɖɩyu. Peeɖe Jean cɛyɩ ɛtɩ nɛ eyele nɛ ɛ-caa nɩɩ pɩdaa se pʊmʊna ɛ-pɩɣa ɛpɩsɩ lɛɣtʊ tɩlɩyʊ. 
Alɩwaatʊ ndʊ, Jean Bernoulli piyaa naalɛ, Daniel nɛ Nicolas, lakaɣ tʊmɩyɛ Ruusi tɩlɩyɛ kpɛlɛkʊʊ tɔm lɩzɩyaa ŋgbɛyɛ taa kɛ Sɛɛpetersbuuri tɛtʊ taa. Hasɩyaɖɛ fenaɣ pɩnaɣ 1726 alɩwaatʊ taa lɛ, Nicolas ñasɩbɩna lebiye kʊdɔŋ mbʊ lɛ, ɛlaba pɩnaɣ kɛlɛ Ruusi tɛtʊ taa. Kɛlɛ e-neu Daniel pazɩ ɛ-tʊma, lɛɣtʊ tʊmɩyɛ nɛ tomnasɩ ɖɔnɛ kpɛlɛkʊʊ tʊmɩyɛ nɛ ɛpɔzɩ se eeyeba ajɔɔla kpɛlɛkʊʊ tʊmɩyɛ yem nɛ nɔyʊ fɛyɩ yɔ Leonhard ɛkpaɣ ɖɩjayɛ nɖɩ.
Confucius (Siini kɛlɛʊ taa lɛ孔子 ; pinyin kʊnʊŋ taa lɛ, Kǒng Zǐ ; Wade taa lɛ, K'ung³-tzu³), palʊla-ɩ salaŋ fenaɣ kɩyakʊ 28 pɩnaɣ 551 pʊcɔ palʊlɩ Yesuu Krɩstʊ Zou tɛtʊ nɛ ɛsɩ agoza fenaɣ kɩyakʊ 11 pɩnaɣ 479 pʊcɔ palʊlɩ Yeesu Krɩstʊ Qufu tɛtʊ taa pɩkɛ Shandong kewiyaɣ tɛtʊ hɔɔlʊʊ taa, ɛɛkɛ ɛyʊ yɔɔ lɩmaɣza tʊmɩyɛ tʊ Siini ɛjaɖɛ taa. Ɛ-hɩɖɛ sɔsɔyɛ yɔ Kong nɛ cikpeɖe yɔ Qui, ɛyaa sakɩyɛ ya-ɩ se Zhongni. Ɛkɛ tɔm kɛdɩtʊ ɛyʊ sɔdʊ kpem Siini ɛjaɖɛ taa, nɛ ɛkɛ kajalaɣ wɩlɩyʊ Siini ɛjaɖɛ taa peeɖe. 
Walaa taa lɛ paya-ɩ se Kǒngzǐ (孔子) yaa Kǒng Fūzǐ (孔夫子) kɛ Siini ɛyaa cɔlɔ nɛ pʊ-tɔbʊʊ se wɩlɩyʊ Kong nɛ papɩsɩ-ɖɩ latɛŋ kʊnʊŋ taa se Confucius pɩtɩŋna Yeesu ɛgbaɣtɩnaa yɔɔ. Koree ɛyaa ya-ɩ se Kong-ja, Sapɔŋ tɩnaa se Kôshi, Fɩyɛtɩnam ñɩma se Khổng Tử. 
Ɛ-hɩɖɛ keeke kɛlɛ Kong Qiu (孔丘), nɛ ɛyaa kpeekpe nɔsɩ taa hɩɖɛ kɔyɔ Zhongni (仲尼). Ɖɔɖɔ ñamtʊ yɔɔ paya-ɩ se Kongfuzi (孔夫子), yaa kɛlɛʊ taa lɛ, Kongzi (孔子). Papɩsɩ-ɖɩ Confucius ɖɩɖɩ ñalɩna Kongfuzi, poluba-ɖɩ kpaɣɖʊ 16 alɩwaatʊ taa pɩtɩŋna Yeesu ɛgbaɣtɩnaa mba paatɩyɩ-wɛ Siini ɛjaɖɛ, nɛ pɩkɛ ɛzɩ koŋ lɛ Matteo Ricci yana-ɩ-ɖɩ.
Kong liɖe kaalɩna Song ɛjaɖɛ taa kɛnɛ. Ɛ-cɔzɔ kaakɛ Song ɛjaɖɛ taa you tʊmɩyɛ lɩm ɖʊyʊ, KongFu Jia. Pʊwayɩ pakʊ ɛnɛ ɛnʊ lɛ, ɛ-pɩyalʊ Fang Shu wolo ɛmɛlɩ Lu ɛjaɖɛ taa, peeɖe ɛlaba sɔɔjɛtʊ tʊmɩyɛ piŋ. Ɛ-pɩyalʊ Shu Lianghe tɩŋɩ ɛ-nɔmɔʊ ɖɔɖɔ nɛ ɛla sɔɔjɛtʊ tʊmɩyɛ piŋ. Hɔʊ ŋgʊ kɩ-ɛyaa kaakɛ yoyaa siŋ nɛ Confucius ɛnʊ kɛna Shu Lianghe pɩɣa, kɔɔ ɛpɩsɩ kajalaɣ tʊ weyi ekiza hɔzɩŋ tɔm yɔ.
Palʊla Karl Heinrich Marx kɛ agoza fenaɣ kagbaanzɩ wiye kɛ Trèves tɛtʊ taa pɩnaɣ 1818 nɛ ɛkʊyɩ ɛjaɖɛ yɔɔ kɛ lakɩŋ fenaɣ 14 pɩnaɣ 1883 kɛ Lɔndrɩ ɛjaɖɛ taa. Ɛkɛ Caama tʊ nɛ ɛlaba tʊma wena yɔ, afɛyɩ yɔɔdɩɣ: ɛkɛ caanaʊ taa tɔm ñɩnɩyʊ nɛ tɩkɛtɩyʊ, ɛkɛ aseɣɖe tɔm kɛtɩyʊ, philosophe nɛ tɔsʊʊ yɔɔ cɔnɩyʊ, ɛkɛ ɖɔɖɔ sociologue nɛ socialiste, takayasɩ mayʊ, ɛkɛ ɖɔɖɔ Komunisti. Pasɩma-ɩ sɩŋŋŋ nɛ ɛ-lʊbɩyɛ nɖɩ ɛlʊba tʊmɩlaɖaa yɔɔ yɔ, ntʊ ɛyɔɔda pɩlɩna ɛzɩma liidiye cɔʊ cɔʊ mbʊ yɔ pʊ-yɔɔ ɖɔɖɔ pɩtasɩna ɛ-lɩmazɩyɛ kɛ ɛzɩma ɖooo caanaʊ taa mba nɛ sɔnɔ mba ɖɔɖɔ pacɔzɩɣ pa-ñɩm cɔzɩɣ mbʊ yɔ. 
Palʊla Karl Heinrich Marx kɛ pɩnaɣ 1818 kɛ Trèves tɛtʊ taa, ɖenɖe payaɣ sɔnɔ se Rhénanie-Palatinat yɔ nɛ ɛkɛ naalɛ-tʊ pɩya litoozo taa. Payaɣ ɛ-caa se Heinrich Marx (1782–1838) nɛ ɛ-cɔzɔ yɔ Herschel Marx Levi Mordechai. Ɛ-caa ɛnʊ ɛkɛ tɔm-hʊyʊ weyi payaɣ se avocat yɔ nɛ ɛkɛ Yuuɖa tʊ. Ɛ-cɔzɔ sɔsɔ payawa se Heinrich Meier Halevi Marx, nɛ ɛzɩ ɛ-caa ɖɔɖɔ mbʊ yɔ, ɛɛkɛ Trèves cejewiye layaa tɛ nɔɔyɔɔ ɖɛyʊ nɔɔyʊ pɩnaɣ 1723. Kpaɣ pɩnaɣ 1816 yaa 1817 taa kɛ Karl Marx pɩsa Protestant se pɩsamɩ-ɩ nɛ ɛla ɛ-tʊmaa camɩyɛ kaalɛyɩtʊ; mbʊ ɛkpaɣ hɩɖɛ se Heinrich. Payaɣ e-ɖoo se  Henriette Pressburg, palʊla ɛlɛ hasɩyaɖɛ fenaɣ 20 wiye pɩnaɣ 1788 nɛ ɛsɩ mɩnzɛma fenaɣ hiŋ naatozo ɛwɛna pɩnzɩ 75. Ɛkɛ Yuuda mba mba palɩna Hollande yɔ. E-newaa kɔyɔ Gerard Philips nɛ Anton Philips. Pɔsɔ Karl Heinrich Marx kɛ ɛsɔ tɛ lɩm pɩnaɣ 1824 Luther cɔɔcɩ taa nɛ pakpazɩ-ɩ ɖoŋ pɩnaɣ 1834 kɛ Trinité de Trèves cɔɔcɩ kpaaŋ taa. Pɩwɛ mbʊ se Karl Marx caa ɖoŋgaɣ yuuɖa mba paɣtʊ yɔɔ ɛlɛ ɛ-cɔzɔ ɛnʊ (Karl Heinrich Mordechai) patalabɩ-ɩ yuuɖa mba sɔnzɩ nasɩyɛ, pɔtɔsɔ-ɩ lɩm ɖɔɖɔ nɛ nabʊyʊ ɛwɩlɩɣ kaɣlaɣ se Karl waa mba pɔɖɔŋ Yuuɖa mba paɣtʊ yɔɔ yaa Luther ñɩndʊ yɔɔ.
Ɛlaba sukuli nɛ ɛsʊʊ Friedrich-Wilhelm tɛ Sukuli kɩtɛzʊʊ taa kɛ Trèves tɛtʊ taa pɩnaɣ 1830 nɛ peeɖe ɛmʊ ɛ-takayaɣ ŋga payaɣ se Abitur yɔ nɛ pɩha-ɩ nʊmɔʊ nɛ ɛsʊʊ Bonn tɛ sukuli kɛtɛzʊʊ taa pɩnaɣ 1835 nɛ ɛpaɣzɩ droit labʊ. Universite taa peeɖe paha-ɩ samtʊ nimiye naɖɩyɛ nɖɩ lɛ ɛ-tɛ tʊmɩyɛ labʊ nɛ ɛ-abalɩtʊ nimiye. Pʊwayɩ lɛ ewolo Friedrich-Wilhem universite taa kɛ Pɛrɩlɛɛ tɛtʊ taa lakɩŋ fenaɣ 1836 nɛ ɛpaɣzɩ filozofii nɛ caanaʊ taa tɔm kpɛlɛkɩʊ sɩŋŋŋ. Ɛtama e-sukuli pɩnaɣ 1841 nɛ ɛma ɛ-tɛ takayaɣ ŋga kawɩlʊ se ɛkɛ dɔkɩtɛɛrɩ yɔ nɛ ŋga lɛ Différence de la philosophie de la nature chez Démocrite nɛ Épicure yɔ. Pʊwayɩ pukɔma ɖomaɣ fenaɣ 15 pɩnaɣ pɩnaɣ kʊɖʊmaɣ ŋga ka-taa lɛ, pamʊ-ɩ Iéna tɛ universite taa nɛ ɛpaɣzɩ philosophie wɩlɩʊ.
Pɩnaɣ 1843 kɛ Karl Marx kpaɣ ɛ-ɖaŋ Jenny von Westphalen kɛ Bad Kreuznach tɛtʊ taa. Ɛ-ɖaŋ ɛnʊ sukuli kɩtɛzʊ taa peeɖe ɛna-ɩ pana ɖama nɛ pɔsɔɔlɩ ɖama. Pɩnzɩ nzɩ sɩ-taa kɛ ɛ-ɖalʊ sɔsɔ ñapɩsa minisiɖi weyi ɛcɔŋna ɖiu ɖiu caaʊ yɔɔ yɔ kɛ Prusse tɛtʊ taa kpaɣ pɩnzɩ 1850 nɛ 1858 sɩ-taa. Pɛwɛna pɩya lʊbɛ ɛlɛ halɩ-piya naatozo ɖeɖe kaɣna wɛnaʊ nɛpe-weziu nɛ papɩɩ; mba lɛ: Jenny Caroline (1844-1883), Laura (1845-1911) nɛ Jenny Julia Eleanor (1855-1898). Laurat wala Paul Lafargue kɛ pɩnaɣ 1868; ɛ-walʊ ɛnʊ ɛkɛ Fransɩ tʊ nɛ ɛma Karl Marx yɔɔ tɔm kpem nɛ ɛkɛdɩ ɛzɩma Marx kɛ philosophe yɔ. Paul ɛnʊ ɛya ɛ-takayaɣ ŋga se Souvenirs personnels sur Karl Marx. Jenny Caroline yɔ, ɛwalɩ Parɩ tɛtʊ taa weyi pazyaɣ se Charles Longuet. Jenny Eleanor ɛlɛ yɔ, ɛwala Britannique tʊ nɔɔyʊ nɛ payaɣ-ɩ se Edward Aveling.
Alexandre Sʋsɔ ɛnʋ, se Alexandre naadozo n̄ɩnʋ. Ɛkɛ Maaseedʋwanɩ ɛjaɖɛ taa tʋ. Palʋla-ɩ pɩla pɩnzɩ 356 nɛ pʋcɔ Yeesu Krɩstʋ kɔɔ kedeŋa yɔɔ cɩnɛ. Hasɩyaɖɛ fenaɣ kɩyakʋ nɛɛlɛ nɛ kʋɖʋmʋʋ wiye palʋla-ɩ Pella tɛtʋ taa. Ɛsɩba nɛ pɩla pɩnzɩ 323 nɛ pʋcɔ palʋlɩ Yeesu-Krɩstʋ. Mɩsɩkʋm fenaɣ kɩyakʋ hiu nɛ kʋɖʋmʋʋ n̄ɩŋgʋ wiye ɛsɩba Babilooni tɛtʋ taa. Alexandre Sʋsɔ ɛnʋ, ɛkɛ Maaseedʋwanɩ ɛjaɖɛ wiyaʊ. Alexandre naadozo n̄ɩnʋ ɛnʋ ɛ-hɩɖɛ sɛ ɛjaɖɛ yɔɔ cɩnɛ siŋŋ ɛzɩ ɛyaa sɔsaa lɛlaa yɔ.
Ɛkɛ Philipe naalɛ tʋ pɩyalʋ nɛ Aristote sukuli pɩɣa. Ɛpɩsa Maaseedʋwanɩ ɛjaɖɛ wiyaʋ pɩnaɣ 336 nɛ pʋcɔ palʋlʋʋ Yeesu-Krɩstʋ. Ɛkɛ mba pakɩlɩ sɔɔlʋʋ tɛtʋ ndɩ ndɩ mʋʋ yɔ pa-taa lɛlʋ. Ɛlaba nɛ ɛ-tɛtʋ cikpetu pɩsɩ Perse achéménide ɛjaɖɛ sɔsɔɖɛ. Ɖɩwalɩ mbʋ pɩkɔɔ pɩtalɩ Indus pɔsɩ nɔsɩ. Alexandre Sɔsɔ ɛnʋ ɛɖʋ ageeta ndɩ ndɩ sakɩyɛ. Atalɩ ɛzɩ nɩɩnʋwa nɛ nɛɛlɛ mbʋ yɔ. Payaɣ a-taa sakɩyɛ se "Alexandre".
Mbʋ pɩtɛzɩ yebu nɛ Alexandre Sɔsɔ hɩɖɛ kɩlɩ sɛʋ kpem yɔɔ lɛ se, ɛɛsɔɔla se ɛmʋ halɩ pɩkpɛndɩna tɛtʋ ndʋ ndʋ paasɩŋ yɔ.  Ɛ-lɩmaɣzɩyɛ nɖɩ, ɖɩcaɣ kaɖɛ nɛ sɔɔndʋ pɩdɩɩfɛyɩ, ɛlɛ, ɛpɩzaa ɛla ḿbʋ nɛ pʋcɔ ɛsɩ. Ɛ-pɩnzɩ niidozo nɛ naalɛ (32) ñɩnzɩ taa ɛsɩba. Tɛtʋ ndɩ ndɩ ndʋ  ɛmʋwa yɔ, yebina nɛ  hayɩ kiŋ ajɛya nɛ wɩsɩ ɖɩlɩyɛ ajɛya akpɛndɩ lɩmaɣza kʋɖʋma politiki labʋ nʋmɔʋ taa. Ɖooo yɔ, wiɖiyi patana ḿbʋ.
Ɛ-lɩmaɣza ana ayebina nɛ ɛ-sɔɔjanaa sɔsaa ñekpeɣli ageeta ndɩ ndɩ nɛ akpɛndɩ kʋɖʋma kpaɣ ɛjɛya ndɩ ndɩ n̄ɩnʋʋ nɛ a-mʋʋ tɛ alɩwaatʋ nɛ puwolo pɩsɩɩna Room n̄ɩma alɩwaatʋ.
Jawaharlal Nehru kɛna Ɛndɩ ɛjaɖɛz ɖɔkɩyʊ nɔɔyʊ nɛ palʊla-ɩ kamɩŋ fenaɣ kɩyakʊ 14 pɩnaɣ 1889 nɛ ɛsɩ Niudeeli tɛtʊ taa kɛ agoza fenaɣ 27 pɩnaɣ 1964 ɛɛwɛna pɩnzɩ 74.  Ɛɛlʊba pɩnzɩ sakɩyɛ se Ɛɛndɩ ɛjaɖɛ ɛwɛɛ ɖɩ-tɩ yɔɔ nɛ pʊkɔɔ pɩla mbʊ nɛ ɛkɛ peeɖe komina ñʊʊtʊ kpɣna kɩyɛna fenaɣ 15 pɩnaɣ 947 pʊkɔɔ pɩtalɩ ɛ-sɩm wiye. 
Alɩwaatʊ ndʊ ɛɛkɛ kewiyaɣ ñʊʊtʊ mbʊ yɔ, pɩnzɩ 17 taa, ɛjaɖɛ nɖɩ ɖɩ-taa ñʊndɩna tɛ ketiizaɣ ñɔɔzʊ caca lɛ ɛ-tɛ hɔɔlʊʊ taa ɛjaɖɛ ñʊʊtʊ lɩʊ. Jawaharlal Nehru lʊba nɛ Ɛɛndɩ ɛjaɖɛ taa ñɩɩtʊ lubu nɛ haɖaʊ tʊmɩyɛ pazɩ pɩɖɛɛ nɛ ɛsɩnda.
Alɩwaatʊ ndʊ tɩ-taa ɛɛkɛ kewiyaɣ ñʊʊdʊ mbʊ yɔ ɛɛkɛ ɖɔɖɔ ministrɩ weyi ɛcɔŋna taabalɩyɛ nɛ ɛsɩnda wobu yɔ. Ɛɛkɛ ɖɔɖɔ ministrɩ weyi ɛcɔŋgaɣna koozaɣ nɛ liidiye yɔ pʊyɔɔ fenaɣ kʊɖʊmaɣ kpaɣna lɛlaɣ fenaɣ 1958 pɩsɩɩna lakɩŋ fenaɣ 1958. Nehru kaakɛ ministrɩ weyi ɛcɔŋna ɛjɛɖɛ yɔɔ kandɩyʊ kɛ kpaɣ aloma fenaɣ 31 pɩnaɣ 1962 pɩsɩɩna kamɩŋ fenaɣ 14 pɩnaɣ kʊɖʊmaɣ ŋga ka-taa. Pʊtɔbʊʊ se kpɩtaŋ naalɛ ɖeke ɛlaba.
Thomas d'Aquin kɛ Itaalii ɛjaɖɛ taa tʊ nɔɔyʊ. Ɛkɛ ɛsɔtɔm mʊyʊ sɔsɔ nɔɔyʊ nɛ pasɩma-ɩ camɩyɛ nɛ ɛsɔtɔm takayɩsɩ nzɩ ɛmaa yɔ nɛ lɔnɖɛ kpɛlɛkɩtʊ takayɩsɩ ɖɔɖɔ. Palʊla-ɩ pɩnzɩ 1224 nɛ 1225 pɛ-hɛkʊ taa kɛ Akino tɛtʊ taa kɛ ɖaɣ sɔsɔɣa nakɩyɩ taa nɛ ɛsɩ lakɩŋ fenaɣ kɩyakʊ lʊbɛ pɩnaɣ 1274. 
Pakpa-ɩ kiɖeɖeu hasɩyaɖɛ fenaɣ 18 pɩnaɣ 1323 nɛ Pie V kpaɣ-ɩ ɖooo pɩnaɣ 1567 se ɛnaʊ ɛnʊ kɛŋna kristu mba kpaaŋ yɔɔ cɔnɩyʊ. Pɩnaɣ 1880 kɛ Léon XIII kpaɣ Thomas d'Aquin kɛŋna sukuli kɩtɛzɩŋ nɛ katolika tɔm kpɛlɛkʊ yɔɔ kandɩyʊ. Ɛnʊ ɖɔɖɔ kɛŋna takayɩsɩ kɩkalasɩ pɛdɩya yɔɔ feŋgiyu. E-tomnaɣ wɛ mɛncɛlɩmantɩ ɛsɔwaa ɖaɣ ŋga kɛwɛ Tuluzi yɔ kɛ-tɛ kɩlaʊ ndene sɔsɔyɛ tɛɛ.
Lɛɣtʊ yɔɔ sukuli labʊ yaa tɩ-kpɛlɛkʊʊ ɖeu payaɣ se epistemolozii. Fransɩɩ kʊnʊŋ taa lɛ, tɔmbiye «épistémologie» lɩna caanaʊ krɛɛkɩ kʊnʊŋ tɔmbe naalɛ cɔlɔ : kajalaɣ tɔmbiye kɛlɛ tɔmbiye «epistếmê». Tɔmbiye ɖɩnɛ ɖɩ-tɔbʊʊ kɛlɛ se tɩlɩtʊ siŋŋ (connaissance vraie) yaa lɛɣtʊ. Tɔmbiye naalɛ ñɩnɖɛ lɛ tɔmbiye «λόγος/lógos». Tɔmbiye ɖɩnɛ, ɖɩɖɩ tɔbʊʊ kɛlɛ se yɔɔdaɣ yaa yɔɔdɩtʊ. Mbʊ payaɣna fransɩɩ kʊnʊŋ taa se «discours». Tɔmbiye «épistémologie» pɩzɩɣ ɖɩwɛɛna tɔbʊʊ lɩzʊʊ ndɩ ndɩ pɩlɩɩna hɔɔlɩŋ naalɛ ndɩ ndɩ taa ɖɔɖɔ:
Kajalaɣ hɔɔlʊʊ taa lɛ, ajɛya wena ayɔɔdʊʊ fransɩɩ kʊnʊŋ yɔ, atɔŋ se payaʊ se epistemolozii (épistémologie) yɔ, pɩkɛ lɛɣtʊ piliŋa ŋga kakʊyʊʊ lɛɣtʊ nɛ lɛɣtʊ tɩlɩtʊ yɔɔ yɔ. Pʊ-tɔbʊʊ se ɛyaa mba palakɩ epistemolozii tʊmɩyɛ (épistémologistes) yɔ, pɛkpɛʊna lɛɣtʊ tʊma, paatisiɣ se lɛɣtʊ pɩzaa nɛ tɩwɛɛna tɩlɩtʊ siŋŋ.
Hɔɔlʊʊ naalɛ ñɩŋgʊ taa ɛyaa ñɔtɔŋ se epistemolozii tʊmɩyɛ kɛlɛ se ɖɩñɩnɩ yaa ɖɩtazɩ nɛ ɖɩtɩlɩ pɩtɩŋa kedeŋa yɔɔ. Ajɛya wena alɛ yɔɔdʊʊ iŋgilisi kʊnʊŋ (anglo-saxon) yɔ, alɛ tɔŋna mbʊ. Pʊyʊ kʊɖʊmʊm wɛna kɩjɛyʊʊ siŋŋ epistemolozii lɛɣtʊ pɩlɩʊ taa : mbʊʊ lɛ se kɩla nɛ lɛɣtʊ ndɩ ndɩ kɛ kʊɖʊm. Lɛɣtʊ pilinzi naanza yɔɔ epistemolozii tʊmɩyɛ ñɩɣ nesi:
Kajalaɣ piliŋa lɛ lɛɣtʊ ndʊ payaɣna fransɩɩ kʊnʊŋ taa se «sciences formelles yɔ». Lɛɣtʊ pɩlɩʊ ŋgʊ kɩ-taa palakɩ akɔntɔnaa ndɩ ndɩ.
Piliŋa naalɛ ñɩŋga lɛ mbʊ payaɣna fransɩɩ kʊnʊŋ taa se «sciences physico-chimiques» yɔ. Lɛɣtʊ pɩlɩʊ kʊnɛ kɩ-taa pɛkpɛlɛkʊʊ tomnasɩ ndɩ ndɩ wɛtʊ nɛ palakɩ kpɛlɩ kpɛlɛkɩtʊ.
Lɛɣtʊ piliŋa naadozo ñɩŋga lɛ mbʊ payaɣna fransɩɩ kʊnʊŋ taa se «sciences du vivant» yɔ. Lɛɣtʊ piliŋa yaa pɩlɩʊ kʊnɛ kɩ-taa pañɩnɩɣ kedeŋa yɔɔ cɩnɛ mbʊ pifeziɣ payɩ yɔ pʊ-yɔɔ tɩlɩtʊ tɩŋa.
Lɛɣtʊ piliŋa naanza ñɩŋga ñañɩnɩɣ se katɩlɩ ɛyʊ camɩyɛ nɛ kɛtɛ kañɩnɩɣ se katɩlɩ samaɣ wɛtʊ nɛ ka-lɩmaɣza camɩyɛ.
Tɔm paaɣ yɔɔ lɛ, epistemolozii (épistémologie) lɛɣtʊ ñɩnɩɣ kajalaɣ taa se tɩna se le lɛɣtʊ ñɩnɩɣ kpem se tɩtalɩ? 
Nabʊlɛ ɖeɖe lɛ, epistemolozii ñɩnɩɣ se kɩna se anɩ yaa aŋgbɛ wena lakɩ lɛɣtʊ tʊma ndɩ ndɩ ? 
Nabudozo ɖeɖe lɛ, epistemolozii ñɩnɩɣ se kɩtɩlɩ tʊma wena lɛɣtʊ ɖɔŋa labʊ yɔ.  
Naza ɖeɖe lɛ, kɩñɩnɩɣ se kɩna mbʊ pɩtamsʊʊ lɛɣtʊ ndɩ ndɩ nɛ ɖama yɔ.
Nʊwa ɖeɖe lɛ, epistemolozii ñɩnɩɣ se kɩna se awɩlɩɣ lɛɣtʊ ndɩ ndɩ sukuli nɛ ɛzɩma wɩlʊʊ ɛwɩlɩɣ ?
Kpaagbaa ɖeɖe lɛ, epistemolozii ñɩnɩɣ se kɩna ndɔŋjɔɔlɩyɛ nɖɩ ɖɩwɛ lɛɣtʊ ndɩ ndɩ hɛkʊ taa yɔ.
Confucius lɩmaɣzɩyɛ tɩnaa ŋgbɛyɛ, Rújiā (儒家) (pʊ-tɔbʊʊ se masɩma lɔŋ sukuli) nɛ Rúxué (儒学) pʊ-tɔbʊʊ se masɩma lɔŋ wa wɩlɩtʊ, pɩkɛ sukuli naa taa sukuli nakʊyʊ ŋgʊ kʊ-tʊmɩyɛ kaakɛ yaa kʊñɔŋnaɣ ɛyʊ yɔɔ lɩmaɣzɩyɛ tɔm yɔɔ, ɛyʊ fitenum yɔɔ, politiki tɔm yɔɔ nɛ Ɛsɔ sɛtʊ tɔm yɔɔ Siini ɛjaɖɛ taa yɔ. Tɔm tɩwala pɩtalɩ kpaɣɖɩŋ hiu mbʊ yɔ kpaɣ nɛ Kongfuzi (pʊ-tɔbʊʊ se wɩlɩyʊ Kong) ɛyʊ yɔɔ lɩmaɣzɩyɛ tɔm (pɩnaɣ 551 ŋtalɩ 479 pʊcɔ palʊlɩ Yeesu Krɩstʊ), pasɩmɩ-ɩ Wɩsɩ Ɖɩlɩyɛ ajɛyɛ taa taa nɛ latɛŋ hɩɖɛ ɖɩnɛ yɔ Confucius. 
Kpaɣnɛ kpaɣɖʊ 9 hɛkʊ taa lɩmaɣza ndɩ ndɩ lɩɩ paya-yɛ se Confucius maɣzɩm kɩfam ((Lǐxué 理学, Dàoxué 道学, Xīnxué 心学, ŋgbaɣ nɖɛɛ) nɛ apɩsɩ paɣtʊ ɛyaa kpeekpe cɔlɔ kpaɣɖʊ 13 wɛɛ taa. Quinq kewiyaɣ kɩɖɛzaɣ alɩwaatʊ taa lɛ, Hànxué (漢学) lɩɩ, ndɔnjɔɔlɩyɛ pɩlɩna Confucius lɩmaɣzɩyɛ yɔɔ, pʊwayɩ kpaɣɖʊ 20 alɩwaatʊ taa lɛ Confucius lɩmaɣza kɩfana ñalɩɩ. Kpaɣ ɖooo pɩ-tɛ alɩwaatʊ ndʊ mbʊ Siini ɛjaɖɛ wɛ Confucius lɩmaɣza ndɩ ndɩ taa, Tao ñɩna wɛɛ nɛ Puda ñɩna wɛɛ ɖɔɖɔ, kɛlɛ Confucius ñɩna wakaɣnaɣ. 
Ɖɔɖɔ ɛzɩ Confucius caʊʊ ɖoŋ piŋ Azii nɛ wɩsɩ ɖɩlɩyɛ taa kiŋ papɩzɩɣ pamaɣzɩ-kʊ nɛ Platon nɛ Yeesu pa-ñɩmba Wɩsɩ Ɖɩɖʊyɛ taa ajɛyɛ taa. Ɛtatɩyɩ Ɛsɔ sɛtʊ ŋgbɛyɛ naɖɩyɛ kiɖe, kɛlɛ ɛ nɛ ɛ-tɔm mʊyaa palɩzɩ lɩmaɣza sakɩyɛ pɛ-tɛ alɩwaatʊ, pɛlɛzɩ ɛyaa fetenum nɛ pɛ-tɛ caɣyɛ nɛ ɖama ɛzɩ sɔnzɩ tɩyɛ. 
Wɩlɩyʊ ɛnʊ ɛ-tɔm mʊyaa kajalaɣ mba mba pakpa se ɛyʊ yɔɔ lɩmaɣzɩyɛ tʊmɩyɛ tɩnaa nɛ papɩsɩ layaa Confucius cɔjɔ kpamɩŋ taa.
Tɔmbiye Temokraasii lɩna Krɛkɩ taa. Payaɣ-ɖɩ nɛ kʋnʋŋ ŋgʋ kɩ-taa se dēmokratía, pʋ-tɔbʋʋ se samaɣ tɩna kewiyaɣ. Tɔmbe naalɛ kpɛndɩna nɛ apɩsɩ kʋɖʋmɖɩyɛ. Kajalaɣ ñɩnɖɛ yɔ "dêmos", pʋ-tɔbʋʋ se "samaɣ". Naalɛ ñɩnɖɛ yɔ "krátos", pʋ-tɔbʋʋ se "ɖoŋ" yaa kewiyaɣ yaa ɖɔɖɔ se "kratein", pʋ-tɔbʋʋ se "ñazʋʋ".
Temokraasii kɛna politiki lɩmaɣzɩyɛ nɖɩ ɖɩtɔŋ se samaɣ tɩna kewiyaɣ, se pɩtɛkɛ ɛyʋ kʋɖʋm yaa politiki ŋgbɛyɛ naɖɩyɛ ɖeke pʋwɛɛ se ɖɩɖɔkɩ kewiyaɣ. Toovenum lɛ, payaʋ yem se ɛyʋtʋ yɔ, pɩtɛkɛ samaɣ mmi pahaɣ ɛyʋtʋ ndʋ.
Etaazunii ɛjaɖɛ n̄ʋʋdʋ hiu nɛ loɖo dʋ, Ɖajaa Abraham Lincoln, tɔŋ se, "Temokraasii kɛ samaɣ tɩtɩŋɛ lɩzʋʋ ko-komina ka-tɩ yɔ. Etats Unis ɛjaɖɛ n̄ʋʋdʋ ɛnʋ, ɛcaɣ kpelaɣ yɔɔ pɩnaɣ 1860 nɛ puwolo pɩsɩɩna pɩnaɣ 1865 ñɩŋga taa. Mbʋʋ ɖɔɖɔ Fransɩɩ kewiyaɣ kagbaanzɩ ñɩŋga tɔma se tɔmbiye Temokraasii kɛnaa. Pɩnaɣ 1958 ɛjaɖɛ paɣtʋ lɩzʋʋ nʋmɔʋ taa Fransɩ kewiyaɣ ŋga kɔtɔma mbʋ. Toovenum lɛ, tɔmpiye "Temokraasii" tɔbʋʋ kɛlɛ.
Paa mbʋ yɔ, Temokraasii wɛnɩ tɔbɩŋ ndɩ ndɩ. Paa ɛjaɖɛ nɖɩ ɖɩɛna ɖɩ-kewiyaɣ lɩmaɣza. Pʋ-yɔɔ pɩnaɣ keɣlee se paa ɛjaɖɛ nɖɩ ɖɩ-kewiyaɣ tɔŋ ka-tɩ se, Temokraasii lɩmaɣzɛ yɔɔ kɔɖɔŋ. Mbʋ yebina nɛ halɩ nɛ sɔnɔ, tɔmbiye "Temokraasii" wɛɛna tɔbɩŋ ndɩ ndɩ nɛ pɩkɛna se paa ɛjaɖɛ nɖɩ'lɛ ɖɩwɛna ɖɩ-tɔbʋʋnɩʋ. Ɖɩkpaɣ ɛzɩ mayʋ Jean-Jacques Rousseau yɔ, ɛlɛ tɔŋ se nabʋyʋ ɛɛpɩzɩɣ pɩnɩɣzɩna kewiyaɣ, pʋ-yɔɔ lɛ, nabʋyʋ ɖɔɖɔ piciɣdi-kɛ. Ɛtɔŋ se Temokraasii kɛ ɛyaa tɩŋa sɔɔlɩm nɛ nabʋyʋ ɛɛpɩzɩɣ nɛ pɩkɛna ɛyaa tɩŋa sɔɔlɩm. 
Mbʋ pʋwɛɛ se ɛyʋ ɛɖɔkɩ yɔ kɛlɛ se, Temokraasii lɩmaɣzɛ wɛ ndɩ  kpem nɛ politiki lɩmaɣzɩyɛ lɛɛɖɛ nɖɩ payaɣ se "monaaɖɩsii" yɔ. Monaaɖɩsii lɩmaɣzɩyɛ kɔyɔ se, pʋwɛɛ se ɛyʋ kʋɖʋm ɖɔkʋna ɛjaɖɛ kewiyaɣ kpelaɣ. Ɛsɩkɩ lɛ, pʋwɛɛ se e-liɖe taa tʋ nɔɔyʋ ɛɖɔkɩna-kɛ. Temokraasii wɛ ndɩ ɖɔɖɔ nɛ politiiki lɩmaɣzɩyɛ lɛɛɖɛ nɖɩ ɖɩɖɩ tɔŋ se pʋwɛɛ se, ɛyaa tikaɣ nakɛyɛ ɖeke ɛɖɔkɩna ɛjaɖɛ kewiyaɣ kpelaɣ, se nɔɔfɛyɩ se esokuu pa-taa. Paa mbʋ yɔ, sɔnɔ ɛyʋ ɛɛpɩzɩɣ ɛtɔ se Temokraasii wɛ ndɩ kpem nɛ politiiki lɩmaɣzɛ lɛɛna ana, mbʋ yɔ, sɔnɔdaa moonaaɖɩsi wɛna paɣtʋ lɩzɩyaa. Weyi payaɣ se Karl Popper yɔ, ɛlɛ tɔŋ se Temokraasii kɛ mbʋ payaɣ se "dictature" yaa "tyranie" yɔ po-koyindu. Mbʋ yɔ, Temokraasii yeki se samaɣ ɛcɔna mbʋ kewiyaɣ taa n̄ɩma lakɩ yɔ. Yee kewiyaɣ taa n̄ɩma ɛlakɩ nabʋyʋ nɛ pʋtɔcɔlɩ yɔ, Temokraasii haɣ waɖɛ samaɣ se kɔyɔɔdɩ nɛ pʋn̄ɔɔzɩ. Pɩfɛyɩ se ɛyaa ɛla heluhelu lakasɩ nɛ pʋcɔ pɔn̄ɔɔzɩ ndʋ tɩfɛyɩ ɖeu yɔ.
Nabʋyʋ taa lɛ, pɩtɛkɛ ɛjaɖɛ kewiyaɣ ɖɔkʋʋ nʋmɔʋ taa ɖeke pɔyɔɔdʋʋ Temokraasii tɔm. Yee ɛyaa samaɣ nakɛyɛ ɛsɔɔlaa se tɛyɩtʋ natʋyʋ ɛtaawɛɛ pɛ-hɛkʋ taa nɛ pɔsɔɔlɩ se paa weyi ɛwɛɛ ɛ-tɩ  yɔɔ nɛ ɛla mbʋ e-liu wɛɛ yɔ, payaɣ wɛtʋ ndʋ ɖɔɖɔ se Temokraasii. Wɛtʋ tʋnɛ tɩ-yɔɔ weyi payaɣ se Alexis de Tocqueville ɛn̄ɩɣ nesi kpem pɩkɩlɩna sɔnzɩ ndɩ ndɩ labʋ nʋmɔʋ taa. Paa agbeɣla ndɩ ndɩ wena a-taa yaa paa tʋma cikpena yaa sɔsɔna wena a-taa yaa paa komina tʋma yaa tʋma wena ɛyaa tʋlɩ-yɛ pa-tɩ yɔɔ yɔ a-taa, Temokraasii pɩzɩɣ kɩwɛɛ. Pʋ-tɔbʋʋ se pʋwɛɛ se tɛyɩtʋ natʋyʋ ɛtaawɛɛ ɛyaa hɛkʋ taa. Mulum nabʋyʋ ɛtaawɛɛ. Pʋwɛɛ se paa weyi ɛwɛɛ ɛ-tɩ yɔɔ nɛ ɛyʋ ɛna natʋyʋ nɛ tɩtɔcɔlɩ yɔ, ɛpɩzɩ ɛyɔɔdɩ nɛ pɔn̄ɔɔzɩ. Pɩfɛyɩ se ɛyʋ kʋɖʋm yaa ɛyaa kʋɖʋmaa ɛwɛɛna nɔsɩ yɔɔ mbʋ  paa ɖooye. Temokraasii sɔɔlaa se ɛyaa ɛcakɩ kewiya kpelaɣ yɔɔ nɛ pakazɩɣ ɖama. Pʋwɛɛ se pɔtɔ caca nɛ palɩzɩ nɔsɩ yɔɔ ɖɛyaa yaa kewiyaɣ kpelaɣ ɖɔkɩyaa yaa paɣtʋ lɩzɩyaa kɩfama.
Samaɣ ñɩm lɩmaɣzɩyɛ pɩkɛ maɣzɩm sakɩyɛ nɛ politiki lɩmaɣza tɔm, ndʊ tɩkɛ se pañɩnɩ samaɣ tɛ nɩnaʊ tɔm nɛ tɔsʊʊ tɔm pɛwɛɛ siɣsiɣ yɔ. Lɩmaɣzɩyɛ kuɖum kɛlɛ ɛyaa tɩŋa ɛwɛɛ kɩmaŋ nɔɔyʊ ɛtatɔ se ɛkɩla lɛlʊ, kɔzɩ kɔzɩ ɛzɩ Karl Marx lɩmaɣzɩyɛ tɩnaa, nɔɔyʊ ɛtaakpaɖɩ lɛlʊ. Sakɩyɛ taa lɛ papɩzɩɣ palɩzɩ lɩmaɣzɩyɛ nɖɩ ɖɩ-tɔbʊʊ pɩkɛ politiki tɔm, nɛ tɔm kɛdʊʊ taa lɛ ɖɩnɩɣ paasɩ-ɖɩ lɩmɩyɛ yɔɔ, nɛ ɛɩ-maɣzɩm keem kaakɛ paa anɩ ɛkpaɣ ɛjaɖɛ se ɖɩwɛ ɖeu. Ɛyaa pa nɛ yɔ palʊkɩna koomulum tɔm, nɛ pakandɩɣ samaɣ hɛkɩŋ taa nɩnaʊ tɔm yɔɔ. 
Tɔmpiye nɖɩ ɖɩsʊʊ yɔɔdaɣ taa kpaɣ pɩnzɩ 1820 alɩwaatʊ taa, wɛɛ ana a-taa papaza kpɛlɩ tʊma sɔsɔna tʊmɩyɛ nɛ tɛtʊ naa lɩzʊʊ yaa pɩsɩtʊ tɔm. Pɩɩkɛ tɔm kuzuu nɛ ɖama kʊyɩnaʊ pɩlɩna ɛzɩma nesi tɛɛ tʊma laɖaa ɛwɛɛ weewee pe-fezuu caɣʊʊ taa yɔ, nɛ ɖɔɖɔ ɛyaa tɩŋa keŋkeŋ, mbʊ menɖeke mañɩm lɩmaɣzɩyɛ tɩnaa kaakɩla ɛyaa pa nɛ pɔyɔɔ caʊʊ. 
Sukuli laɖaa sɔsaa Georges Bourgin nɛ Pierre Rimbert ñakpaɣ tɔm ndʊ ɛzɩ pɩkɛ samaɣ ŋga kalʊkɩ lɩmaɣza keem anɛ a-yɔɔ yɔ, paa anɩ ñɩm kpaɣ ɛzɩ haɖaʊ wondu yaa tʊmɩyɛ wondu, paa weyi ɛlakɩ tʊmɩyɛ wondu ɛzɩ ɛ-maɣmaɣ ɛtɩna-tʊ yɔ, pawɩlɩɣ ɖama tʊma ɛzɩma papɩzɩ pala nɛ samaɣ hiɣ hanaɣ yɔ. Tɔsʊʊ huuu nɔmɔʊ taa lɛ nɔɔyʊ ɛɛkɛyɩɣ pɩyʊ se eyeke ɛtɩna. 
Tɔmpiye nɖɩ suwee ɖɩnɩɣ ɖɩ-tɔbʊʊ nɛ ɖɩlɩna le, Bertrand Russell lɩzɩ pɩnaɣ 1918 kpɛndɛ ñɩm lɩmaɣzɩyɛ tɔm, nɛ ɛtɔŋ nɛ pɩɣyɩyʊʊ tɔm pɩlɩna ɛzɩma pɩwɛɛ se tɛtʊ tiŋa ɛwɛɛ ɛyaa kpeekpe nesi tɛɛ nɛ ñɩm tɩŋa kɛ samaɣ tɩŋa pɩyʊ. Kɛlɛ tɔm ndʊ palakɩ-tʊ ɛjaɖɛ nɖɩ ɖɩ-taa samaɣ nɩna ɖama se pɛkpeŋdɩ ñɩm yɔ a-taa kɛnɛ, naɖɩyɛ eesidiɣ.
Kedeŋa kpeekpe ajɛya naayɛ nɩna ɖama nɛ aɖʋ ŋgbɛyɛ naɖɩyɛ nɛ payaɣ-ɖɩ se OPEP. Ajɛya wena awɛ OPEP ŋgbɛyɛ taa yɔ, añɩnɩɣ se a nɛ ajɛye wena a-taa kaɖazɩm wɛɛ yɔ, paɖʋ taabalɩyɛ kaɖazɩm pɛdʋʋ nɛ pɩ-lɩzʋʋ nʋmɔʋ taa. 
OPEP ŋgbɛyɛ takayaɣ taa mayʋ sɔsɔ kɛlɛ ɖajaa Mohammed Barkindo. Kɩyɛɛna fenaɣ kɩyakʋ kajalaɣ ñɩŋʋ wiye, pɩnaɣ 2016 taa palɩza-ɩ nɛ ɛkɛ OPEP takayaɣ taa mayʋ sɔsɔ nɛ pɩsɩɩna sɔnɔ. Ɖajaa Mohammed Barkindo kɛkɛ ŋgbɛyɛ nɖɩ payaɣ se NNPC ɖɩ-ñʋʋdʋ. NNPC ŋgbɛyɛ kɛ Naajeeriya ɛjaɖɛ taa ŋgbɛyɛ nɖɩ ɖɩcɔŋna tɛtɛɛ ñɩm mbʋ payaɣ se Hidrokaarɩbiiri yɔ pʋ-yɔɔ.
Salaŋ fenaɣ kɩyakʋ hiu nɛ naanza (14) ñɩŋʋ wiye, pɩnaɣ 1960 taa OPEP ŋgbɛyɛ ñʋwa. Kedizaɣ sɔsaɣ nakɛyɛ palaba Bagdad tɛtʋ taa nɛ ɖajaa Abdullah Tariki nɛ ɖajaa Juan Pablo Pérez Alfonso palɩzɩ lɩmaɣzɩyɛ se pʋwɛɛ se paɖʋ OPEP ŋgbɛyɛ. Ɖajaa Abdullah Tariki kɛ Arabii-Sahʊditi ɛjaɖɛ taa tʋ. 
Piyele ɖajaa Juan Pablo Pérez Alfonso ñɛkɛ Fenezuyeelaa ɛjaɖɛ taa tʋ. Ɖajaa Juan Pablo Pérez Alfonse kɛkɛ Fenezuwelaa ɛjaɖɛ taa Minisi weyi ɛcɔŋna tɛtɛɛ ñɩm tʋma yɔɔ yɔ. Dajaanaa panɛ palɩzɩ lɩmaɣzɩyɛ ɖɩnɛ se ajɛya wena a-taa kaɖazɩm wɛɛ yɔ, alʋ siŋŋ nɛ kaɖazɩm toonoo liidiye ɛtaatii tibu yɔɔ, ɛlɛ, pɩkpa kpaʋ yɔɔ. Alɩwaatʋ ndʋ palakaɣ kedizaɣ sɔsaɣ ŋga se paɖʋ OPEP ŋgbɛyɛ lɛ, kaɖazɩm toonoo liidiye taatalɩ dollars waa kagbaanzɩ. Amerika ñɩma liidiye payaɣ se dollar.
Kiɖe tɛɛ lɛ, ajɛya kagbaanzɩ ɖeke kɛwɛna OPEP ŋgbɛyɛ taa. Ajɛya ana, a-hɩla yɔ : Arabii sawudiiti nɛ Iiranɩ nɛ Irakɩ nɛ Kowɛɛtɩ nɛ Fenezuwelaa.
Pʋ-wayɩ lɛ, ajɛya sakɩyɛ sʋʋ OPEP ŋgbɛyɛ taa. Ajɛya ana, alɛ hɩla yɔ :
Qatar ɛjaɖɛ sʋ ɖɩ-taa pɩnaɣ 1961 piyele Ɛndoneezii nɛ Liibii paba ajɛya ñasʋ OPEP ŋgbɛyɛ taa pɩnaɣ 1962 taa. Ɛndoneezii ɛjaɖɛ lɩ OPEP ŋgbɛyɛ taa pɩnaɣ 2008 taa, ɛlɛ, kɩɖaɣnɩ ɖɩ-taa sʋʋ pɩnaɣ 2016 ñɩŋa taa. Abu Dabi ɛjaɖɛ ñasʋ ŋgbɛyɛ ńɖɩ ɖɩ-taa pɩnaɣ 1967 taa.
Alizeerii ɛjaɖɛ ñasʋʋ pɩnaɣ 1969 taa nɛ Naajeeriya ɛjaɖɛ ñasʋʋ pɩnaɣ 1971 ñɩŋa taa. Ekuwatɛrɩ ɛjaɖɛ sʋ pɩnaɣ 1973 taa, ɛlɛ, ɖɩlɩɩ ŋgbɛyɛ ńɖɩ ɖɩ-taa pɩnaɣ 1992 taa nɛ ɖɩɖaɣnɩ pɩsɩʋ ɖɩsʋʋ ɖɩ-taa pɩnaɣ 2007 ñɩŋa taa. Kaabɔɔ ɛjaɖɛ sʋ OPEP ŋgbɛyɛ taa pɩnaɣ 1975, ɛlɛ, ɖɩlɩɩ pɩnaɣ 1996 taa nɛ ɖikiti ɖɩɖaɣnɩ sʋʋ hasɩyaɖɛ fenaɣ taa, pɩnaɣ 2016 taa. Aŋgoola ɛjaɖɛ sʋ pɩnaɣ 2007 taa. 
Ɖooo ɛzɩ OPEP ŋgbɛyɛ ñɔʋ yɔ, ɖɩ-tʋma ñʋʋ wɛ Jenɛɛvʋ (Genève) ɛjaɖɛ taa Suwiisi tɛtʋ taa. Ɛlɛ, pɛkɛzɩ ɖɩ-tʋma ñʋʋ salaŋ fenaɣ kajalaɣ kɩyakʋ ñɩŋʋ wiye nɛ pasɩɩ Otirisi ɛjaɖɛ taa Fiyɛɛnɩ (Vienne) tɛtʋ taa.
Hɔɔ lɩzɩɣ, pɔyɔɔdʊʊ hɔɔ lɩzɩɣ tɔm lɛ, pɩkɛ nɔmɔŋ weyi ɛyʊ tɩŋʊʊ se pɩsa nɛ ɛɖɩɣ kaʊ hɔɔ palaka kpaɣ alɩwaatʊ nɖʊ abalʊ abalɩtʊ nɛ halʊ tɛ halɩtʊ pakatɩɣ ɖama nɛ pɩpɩsɩɣ yaɖɛ yɔ. Yaɖɛ maʊ wayi lɛ, ɖɩnaɣ se pɩpɩsɩ feteɖaɣ tɩyɛ nɛ pʊwayɩ lɛ, pɩpɩsɩ pɩɣa ŋñɩɩɩ. Pʊpʊ wayɩ pɩɖalʊʊ nɛ pɩɖalʊʊ lɛ, pɩpɩsɩ ɛyʊ nɛ kɩyakʊ nakʊyʊ wiye lɛ, palʊlɩ pɩɣa kɩfalaɣ nɛ paya-kɛ ɛyʊ.
Tɔmpiye nɖɩ ɖɩtanɩ kpɩna wena alʊlʊʊ kʊlʊlʊʊ mbʊ pɩtɛma kɛʊ kpɩnɛ yɔ, ɛzɩ ɛyʊ, heu, haɣ yaa pɩyaʊ mbʊ yʊ. Pʊtɔbʊʊ se papɩzɩɣ pakʊ feteɖaɣ ŋga nɛ palɩzɩ-kɛ kpaagba. Ɛyʊ tɛ lɛ, pɩtɛ nɔmɔŋ ɛnʊ ɛɖɔɔ. Payaɣ hɔɔ lɩwa pɩkɛ ɛyʊ maɣmaɣ ɖʊna nesi se kalɩɩ halʊ taa. 
Piyele pɩkɛ ɖɔkɔtɔ naa tɛ yɔ pɩpɩzɩɣ pɩkɛ hɔɔ ŋga peyeba-kɛ yɔ kalʊlʊʊ lakɩ kaɖɛ piŋ pɩtɩŋna halʊ alaafɩya hɔɔlʊʊ yɔɔ yaa feteɖaɣ ŋga caʊ fɛyɩ ɖeu yaa kʊdɔŋ mɛfɛyɩ kɔyɛ hayʊ nakʊyʊ tɛma-kɛ kpaʊ lɛ, pɩkɛ kɩjɛyɩɣ ɖɔkɔtɔ se ɛlɩzɩ-kɛ. Yee palɩzɩɣ nakɛyɛ nɛ pɩtɛkɛ ɖɔkɔtɔ paɣtʊ yɔɔ kɔyɔ ɛlɛ pɩkɛ paɣtʊ natʊyʊ yɔɔ kɔyɔ pɔtɔŋ pɔ-sɔɔlɩm taa lɩmaɣzɩyɛ hɔɔ lɩzɩɣ.
Piyele hɔɔ nakayɛ ɛlɩwa nɛ paɣtʊ ndʊ ɖɩyɔɔda pʊ-tɔm yɔ pɩtɛkɛ pɩtaa natʊyʊ yɔɔ kɔyɔ pɔtɔŋ se mɛɛsaɣ tɛɛ hɔɔ lɩzɩɣ. Piyele payaɣ se pɩmaba ɛtɩnaɣ yɔɔ lɛ, pɩkɛ tɩlasɩ nasɩyɛ talɩnaɣ pɩtɛ halʊ ɛnʊ, pʊtɔma kʊdɔŋ nakʊyʊ yaa kɩkpɛdɛsaɣ pɩlɩna halʊ tɛ Ɛsɔ tʊ cɔlɔ pʊtɔbʊʊ e-fenaɣ labʊ sɩŋa tuda. Pɩcɛzɩ tɔm naa mba pɔyɔɔ kɔyɔ ɖɩtɔŋ ɛlʊlɩ kɩtatalɩɣ fenasɩ lʊbɛ taa lʊlʊʊ.
Sɔnɔ Krɛkɩ, Krekɩ taa lɛ, νεο ελληνική γλώσσα / (neo)ellinikí glóssaa  yaa yem se νέα ελληνικά / (néa) elliniká. Grɛkɩ kʊnʊŋ ŋgʊ kɩ-kɛ ɛyaa miliiyɔɔ waa hiu nɛ kɩgbanzɩ tɛ lʊlʊʊ taa kʊnʊŋ, nɛ miliiyɔɔ waa 10,7 wɛ Krɛsɩ. Kɩ-kɛ Krɛsɩ nɛ Sipri ajɛya taa kewiyaɣ kʊnʊŋ. Krɛsɩ wɛna kʊnʊmɩŋ cɩkpeŋ nɩyɛ nɛ ɖɩnaɣ ɛlɛ Albanie nɛ Turki ajɛyɛ taa.
Kɩwɛ Krɛsɩ kʊnʊŋ pɩlɩŋga taa Ɛndɩ-Erɔpʊ kʊnʊmɩŋ cejewiye taa. Sɔnɔ Krɛkɩ lɩna koinè taa. Kɩ-maɣmaɣ kɩlɩna Krɛkɩ kɩbɩnɩʊ taa.
Ɖooo lɔŋ taa lɛ, ɛyaa nabɛyɛ yɔɔdɔɔ Krɛkɩ kʊnʊŋ Siirii nɛ Libaŋ ajɛyɛ taa kɔzɩ kɔzɩ Krɩstʊ mba tɛ pʊcɔ pɩnaɣ 1960. Kʊnʊŋ ŋgʊ kɩ-ɖɩma ajɛyɛ ana ada mbʊ pʊyɔ ɛsakuliye liwa. Sukuli wɩlɩtʊ ndɩ ndɩ wiziuu nɛ pɩñɩkʊʊ nice Arabɩɩ kʊnʊŋ yɔɔ. Pɩkɛ yʊsʊ lakayaɣ Fransɩɩ waɖɛ haʊ Siirii ɛjaɖɛ taa wayi nɛ Libaŋ pɩnaɣ 1943 pɩnɛ yem yem Arabɩ mba kɔmtʊ pɩnzi 1950 nɛ 1960.
Krɛkɩ kʊnʊŋ tɛ ɖɛzɩ kaawɛ Krɛsɩ ɛsɔ kɩlaʊ siuu siuu ŋgʊ taa. Egipiti taa pʊcɔ pɩnaɣ 1956 lɛ, Alexandrii egetiye taa ɛyaa sakɩyɛ nabɛyɛ nɩwaɣ Krɛkɩ tɔm. Tɛtʊ ndʊ tɩ-taa peɖe lɛ, kɩ-kɛ kʊnʊŋ naanza ŋgʊ Arabɩ nɛ Fransɩɩ nɛ Englɛsɩ nɛ Italii kʊnʊmɩŋ wayi. Ɖeeɖe nɛ sɔnɔ Krɛkɩ ñima mba pɛwɛ peɖe yɔ pɛkɛ tadɩyɛ tɩna nɛ manzʊmalɩ waa.
Kpagba taa lɛ, ɖɩnaɣ Krɛkɩ ɛyaa kpaɖaŋ sakɩyɛ mɩza paale nɛ ɖɩkatʊwɛ Niyuu Yɔrɩkɩ nɛ Chicago nɛ Sanfransiskoo nɛ Melbourne nɛ Fransɩɩ nɛ Caama nɛ kewiyaɣ ɛjaɖɛ kpam ajɛyɛ taa.
Maarɩsɩ (kɩɖaʊ: ) kɛna wɩsɩ cɔɔʊ taŋgalam tɩyɩŋga nɛ tɩyɩŋga kanɛ ŋga kɛŋna naanza ŋga nzɩ sɩñɔtɩna wɩsɩ yɔ.  Wɩsɩ cɔɔʊʊ taŋgalam tɩyɩnzɩ litoozo kpeekpe taa lɛ Maarɩsɩ kɛŋna naalɛ ŋga yʊŋ hɩlɩmaɣ tɔm taa nɛ paɣlɩka ɖɔɖɔ.
Wɩsɩ cɔɔʊ taŋgalam tɩyɩŋga kanɛ koposina wɩsɩ ɛzɩ 1,381 nɛ 1,666 UA (pʊtɔbʊʊ se pɩtalɩɣ kilomɛtanaa miiliyɔɔnaa 206,6 nɛ 249,2. Maarɩsɩ kpayaɣ hɛkʊ cɔʊ taa talɩ ɛzɩ afema 686,71 yɔ. 
Ɛzɩ Mɛɛrkiiri, Feniisɩ nɛ Tɛtʊ yɔ, tɩyɩnga kanɛ kɔ-yɔɔ  nɛ tɛtʊ. Wɩsɩ cɔɔʊ taŋgalam tɩyɩŋga ŋga payaɣ se Tɛtʊ yɔ, tɩkɩla Maarɩsɩ kɛ yʊŋ hɩlɩmaɣ ɛzɩ tam hiu yɔ ɛlɛ tɩyɩŋga kanɛ kakɩla fenaɣ hɩlɩmaɣ ɛzɩ tam hiu ɖɔɖɔ.   
Ɖooo ɛzɩ pɩkpaɣʊ yɔ ñɩnɩyaa mba pɔsɔɔla wɩsɩ cɔɔu taŋgalam yɔ pɩ-tɛ wɛɖɩʊ nɛ pɩlakasɩ yɔ paha tɩyɩŋga Maarɩsɩ nɛ ɛsɛ pɩkɩlɩ tɩyɩnzɩ lɛɛsɩ nzɩ paa-anɩ ɛzɩma yɔ. Tɩyɩŋga kanɛ kanɛ tɛtʊ cɔɔʊ taŋgalam tɩyɩŋga ŋga ɛyaa wɛ ka-taa yɔ, Tɛtʊ, pɛwɛna ɖama kpaɣʊʊ mbʊ yɔ  pɩɖɔɔ pɩtɩɩfɛyɩ. 
Pɩnaɣ 2008 taa ñɩnɩyaa loyuu kiluzuu ŋgʊ pañɩnɩʊna lɩm nɛ cukaŋ yɔ, kɩwɩlaa se tɩyɩŋga Maarɩsɩ taa wɛ lɩm ɖomba pɩtɛɛ nɛ pɩtakɩlɩ cukaŋ. Panɛ ɖomba ana kɛ Fasititasɩ Poriyalisi tɛtʊ taa. 
Salaŋ fenaɣ 28 pɩnaɣ 2015 Naza ñɩna nɛ kɩna se wɩsɩ cɔɔʊ taŋgalam tɩyɩŋa Maarɩsɩ taa nɛ anaam nabʊyʊ nɛ payaɣ-pʊ se Soomiirɩ nɛ kɩ-taa nɛ ñɩm ndɩ ndɩ ɛzɩ Kloratɩ nɛ Pɛrɩkloratɩ mbʊ pɩwɛ mañeziyɔmɩ taa yɔ pɩtasɩna pɛɗikɩloratɩ ŋgʊ kɩwɛ sodɩyɔmɩ taa yɔ nɛ pizidina  lɩm pazɩ.
Ɛyʋ wɛna hʋzʋŋ naalɛ: nesi kɩpanzɩ yɔɔ ñɩŋʋ nɛ nɩmɩyɛ yɔɔ ñɩŋʋ. Ɛyʋ laŋɩyɛ taa hokasi nasɩyɛ wɛna nɛ sɩtaŋ hʋzʋŋ ɛnʋ ɛnɩɩlɛ. Ɛyʋ laŋgɩyɛ taa lɛ hʋzʋŋ kɛna mbʋ papɩzɩɣ nɛ payaa se kaɖɛ ɖeɖe yɔ. Hʋzʋŋ wɛ sɩnasɩ, laŋɩyɛ nɛ siɣye pɛ-hɛkʋ taa. Hʋzʋŋ taa kɛ heelim mbʋ ɛyʋ fezuu yɔ pɩwoki nɛ ɛnʋ lɩzɩɣna heelim mbʋ pɩ-taa anaɣam nɛ pɩcalɩ tomnaɣ kpeekpe pɩkasɩ nɛ mʋbʋ pɩfɛyɩ ɖeu yɔ pɩɖaɣnɩ lɩʋ. 
Hʋzʋʋ ŋgʋ kɩwɛna nesi kɩpanzɩ yɔɔ yɔ kɩtɛyɩ tam naatozo: hʋzʋʋ ŋgʋ kɩ-hay naalɛ kiŋ wɛɛ, kɩ-hadɛ kiŋ wɛɛ nɛ pɩtasɩna kɩ-hɛkʋ taa. Piyele nɩmɩyɛ ŋgʋ wɛna hɔɔlɩŋ naalɛ: hayʋ kiŋ nɛ hadɛ kiŋ. Hʋzʋʋ naatozo 
ñɩŋʋ wɛna hɔɔlɩŋ naalɛ ɛzɩ nɩmɩyɛ ñɩŋʋ ɖɔɖɔ yɔ.
Kpaŋ kʊdɔŋ  papɩzɩɣ paya-kʊ ɖɔɖɔ se maɣzɩm taa taa kʊdɔŋ yaa fitenum taa kʊdɔŋ, pɩkɛ ñʊʊ taa fitenum tɛ cɔʊ mbʊ pɩpɩzɩɣ nɛ pʊkɔna ɛyʊ tɩlasɩ sakɩyɛ yɔ. Pɩkɛ kʊñɔŋ nɛ ɛyʊ fezuu caɣʊ mbʊ pɩɩkɛɖʊʊ nɛ ɛyʊ yɔ.
kɩpɩzɩɣ kɩwɛ ɖoŋ yaa tuda nɛ kɩwɛ paa ɖoye. Ɛyʊ ɛnʊ ɛ-ɛyaa, ɛ-ñɩma yaa ɛ-cɔlɔ caɣyaa pɩzɩɣ nɛ potukuna fɛɖaa yaa ɛyʊ weyi ɛkpɛkɩ ñʊʊ taa maɣzɩm kʊdɔŋ fɛbɩtʊ yɔ yaa kpaŋ kʊdɔmɩŋ wazɩyʊ yaa maɣzɩm taa tazɩyʊ yɔɔ tɛlɩyʊ.
Akpatayɩtʊ yaa ɛyʊ tɛ hʊʊ yaa laŋgbɛzɩyɛ nɛ kpaŋ ŋgʊ kɩlɩna taba kʊyɔɔ cɔlɔ yaa sʊlʊm ɖoŋ mbʊ cɔlɔ, niɣzɩyɛ sɔsɔyɛ yaa sɔndʊʊ sɔsɔtʊ, tɔɔnasɩ taa wɛtʊ ndɩ ndɩ ndʊ tɩfɛyɩ camɩyɛ yɔ, fitenum taa cɔʊ nɛ yaa ñʊŋ naalɛ tʊ kɛ mbʊ ɛzɩ pɩwɩlɩɣ kpaŋ kʊdɔŋ tɔm yɔ.
Wɛtʊ natʊyʊ taa lɛ, pɩkɛ kɩjɛyʊ se pakpa pɩtɛ ɛyʊ ɛnʊ nɛ pasɩ-ɩ fɛɖaa tɛ paa ɛtɔsɔlɩ kɔyɔ yee paɣtʊ ɛpɔzɩɣ mbʊ yɔ kɔzɩ kɔzɩ kpaŋ tɩnaa ɖɔkɔtɔ naa taa. Ñʊʊ taa maɣzɩm taa takɩyaa wɩla nɛ pana, patɩŋna wɛtʊ naa sakɩyɛ yɔ, pʊtɔma tɔmpee pɔzɩtʊ yaa kʊdɔntʊ cɔnaʊ, nɛ pɩtɩŋna pɩyɔɔ nɛ pawazɩɣ kʊdɔndɩna sakɩyɛ pɩlɩna pɛ-tɛ kpaŋ yɔ.
Kpaŋ kʊdɔŋ tɛ alaafɩya tɛ nɩɣ wɛ ndɩ pɩlɩna alɩwaatʊ nɛ ɛsakuliye cɔlɔ. Ɖɔɖɔ ɛzɩ kɩ-tɛ tɔbʊʊ nɩɣʊ, kɩ-tɛ ɖɩjayɛ nɛ kɩ-yɔɔ ndɔnjɔlɩyɛ. Ɖama wayɩ lɩɣʊ ɛyaa taa nɛ ɖama tɛzɩtʊ sɔzɩɣ ɛyʊ kʊjɔŋ yɔɔ nɛ pɩtɩnɩɣ lɩmaɣza yɔɔ nɛ pɩpɩsɩɣ ɛyʊ kpaŋ tʊ. Pʊyɔɔ yɔ patʊlɩɣ aŋgbaa nayɛ ɛyaa hɛkɩŋ nɛ ketiizasi se palʊbɩna ɖooo lɔŋ maɣzɩm.
Kedenga kpeekpe ajɛyɛ lɩmaɣzaɣ yɔɔ lɛ, ɖɔkɔtɔ naa tɛ takayasɩ sakɩyɛ lakɩ tʊmɩyɛ nɛ tɔmpee kpaŋ kʊdɔŋ yaa fetenum taa kʊdɔŋ. Ɖeɖe nɛ sɔnɔ yɔ wɛtʊ natʊlɛ pasɩwaɣ nɛ palakɩna tʊmɩyɛ pɩlɩna kpaŋ kʊdɔmɩŋ. 
Kedeŋga kpeekpe kʊdɔmɩŋ pɩlɩɣ (CIM-10), ndʊ OMS ŋgbɛyɛ nɛ kʊdɔŋ naɣʊ wonduu nɛ ɖiuu ɖiuu maɣzɩm taa kʊdɔmɩŋ (DSM-V) ndʊ Amerika taa maɣzɩm taa kʊdɔmɩŋ wazɩyaa ŋgbɛyɛ (APP) sʊzaa yɔ. Papɩzɩɣ pawazɩɣ kpaŋ kʊdɔŋ pɩlɩna kɩ-tɛ ɖoŋ cɔlɔ.
Kpɩnɛ (latɛŋ kʊnʊŋ taa lɛ animalis pʊ-tɔbʊʊ wezuu tʊ), kɛ wezuu kpɛlɛkʊʊ tʊmɩyɛ tɛ, cɔlɩɩ cɔlɩtʊ wɛɛ taa pʊtʊ weyi ɛwɛna wezuu nɛ ɛtɔkɩ yɔ. Pɩwɛɛ mbʊ kpɩna ɖɔɔ piŋ nɛ paa ŋgbaɣ tiiye nɖɩ yɔ ŋnaɣ se naayɛ kpaɣ lɩ ɖama nɛ awɛ mbʊ com com. Kpɩna yɔɔ kpɛlɛkʊʊ tʊmɩyɛ tʊ Paul Bert (pɩnzɩ 1833 ŋtalɩ 1886), lɩzɩna ɖooo kpaɣɖʊ 19 alɩwaatʊ taa nɛ ɛwɩlɩ mbʊ pɩwɛ kpɩnɛ taa yɔ. Kpɩnɛ wɛna lotu, ɛwɛna kifezinau, ɛwɛna hɩm hɩyaɣ, ɛwɛna calɩm ɖɔnɛ hola, ɛwɛna ñʊʊ. Ɖɔɖɔ ɛzɩ kpɩna lɛɛna yɔ paa kpɩnɛ nɖɩ ɖɩwɛna lɩm kɛtɛɖaɣ, helim nɛ tɔɔnaɣ. 
Ɖooo pɩwɛ lɔŋ pɩlɩna wɛɛ cɔlɔ, ajɛyɛ wɛtʊ, sɔnzɩ nɛ kpɩnɛ kɛ mbʊ yɔ pʊtɔma kpaŋ kpɩnɛ yaa ɖɩɣa ñɩnɖɛ, kpɩnɛ nandʊ ñɩnɖɛ nɛ kpɩnɛ kɩtɩŋɩyɛ ɛzɩ haɣ mbʊ yɔ yaa lakʊ haɣ halɩ pɩkɔɔ pɩsɩna ɖɩɣa tʊŋ.Fransɩɩ ɛjaɖɛ wɛʊ yɔ kpɩnɛ kɩɖɔɖɔyɛ wɛna tʊ nɛ ɛlɛ cɔŋna ɖɩ-yɔɔ. Ɛjaɖɛ nɖɩ ɖɩ-taa peeɖe paɣtʊ takayaɣ taa pama se yee ɛyʊ ɛɖʊ nesi kpɩnɛ naɖɩyɛ yɔɔ yem nɛ ɛlabɩ-ɖɩ kpɛʊ kpɛʊ kɔyɔ pɔhɔŋ ɛ-naŋgbaŋʊʊ ɛzɩ patʊ pɔzʊʊ yɔ. Pɩkɔma pɩnaɣ 1976 lɛ, paɣtʊ yɔɔdʊʊ se kpɩnɛ wɛ ɖɔɖɔ ɛzɩ ɛyʊ mbʊ yɔ lɛ pɩpɔzʊʊ se pɔcɔna ɖɩ-yɔɔ ɛzɩ paɣtʊ pɔzʊʊ yɔ.
Wɩsɩ ɖɩlɩyɛ ajɛyɛ taa lɛ Aristote ñɛtɛyɩ kedeŋa taa kpɩna hɔɔlɩŋ naalɛ pɩ nɛ tɩŋ. Lɩmaɣza ana a-taa ɖɩcɔna kɔyɔ kpɩna kaawɛʊ aawɛɛ se awazɩ ɛyʊ ɛnʊ weyi ñazɩɣ-yɛ yɔ kpaɣ patɩɩ lɩzɩɣ ɛjaɖɛ yɔ.
Kpakpasɩ kɛ lɩm-daɣ kpɩnaa wena avezuna 'branchies' yɔ, kɔyɔ nɛ mbu payana anasaayɩ ta se nagɛrɛ waa yɔ nɛ po-tomnaɣsɩ yɔ lɛ pɔɔɖɛ huzɩnɩ payɩ. Kpakpasɩ tɔya yem lɩm cikpem nɛ teŋgunaa taa: sɩlɩnaa pʊŋ weyi lɩm lɩʊna ɛtaa yɔ ɖɔɖɔ nɛ lɩŋgamɩŋ taa. Kpakpasɩ wɛ hɔlɩŋ tɩŋgɛ yem, nɛ cabɩ wɛ lɩŋgamɩŋ taa ɖeŋɖe paalakɩ pɩyʊ nɔʊ yɔ. Sɩwɛna waza pɩdɩɩfɛyɩ sɩŋŋ kɛ ɛyaa cɔlɔ.
Ɛzɩ sɩkɛʊ tɔɔnaɣ yɔ, paɣ ɛjaɖɛ ŋɖɩ lɛ ɖɩtaa lɛ; pʊwɛ se kpakpasɩ nzɩ pɔɖɔɔ sɩ yaa pakpaazɩ lɩmdaa nɛ pɔɔ cɔlʊʊ.
Kpakpaysɩ nzɩ sɩwɛna waza sɩŋŋ, haɖaʊ taa, ɛsɔ nɩmaʊ taa, mʊya hɔlʊʋ taa, pɩtasɩna takayɩsɩ maʊ ɖeɖe nɛ filim naa labʊ taa ɖɔɖɔ .
Ñɩɣtʊ ñɩɣɖɛ kɛ kpɛlɩ kpɛlɛkʊʊ tɛ wonuu nakʊyʊ. Kɩ-mayaɣ lɛ Fe. Kɩ-pʊyʊ ñɩɩɩ yusaɣ kɛlɛ mayaɣ 26. Ñɩɣlɩm nabʊyʊ wɛɛ nɛ payaɣ-pʊ nɛ Fransɩɩ kʊnʊŋ taa se «métaux de transition». Ñɩɣlɩm ñɩɣɖɛ kɛ ñɩɣlɩm mbʊ pɩ-taa lɛɛbʊ. Ñɩɣlɩm ñɩɣɖɛ nɛ ñɩɣtʊ ndʊ payaɣ se ruteniyɔɔm nɛ osimiyɔɔm nɛ kobalɩtɩ nɛ nikɛɛlɩ (nickel) yɔ palɩ ɖama pɩdɩɩfɛyɩ. Ñɩɣlɩm ñɩɣɖɛ nɖɩ ɖɩ-mayaɣ kɛ 56 yɔ ɖɩkɩlɩna yuŋ ñɩɣlɩm ñɩɣtʊ lɛɛtʊ tɩŋɛ. Ñɩɣtʊ ndʊ payaɣ se silisiyɔɔm yɔ poyolosaa nɛ palabɩna ñɩɣlɩm ñɩɣɖɛ.
Payaɣ tɩnzɩ nasɩyɛ se tɩnzɩ kɩsɛmsɩ sɔsɔsɩ. Tɩnzɩ nzɩ sɩ-hɛkʊ taa lɛ, ñɩɣtʊ ñɩɣla kɩlɩna tɔyʊʊ. Ñɩɣtʊ ñɩɣla kɩlɩna tɔyʊʊ ɖɔɖɔ tɩŋgbɛzɩyaa taa. Mbʊ pʊcɔ wɩsɩ kpɛɛɛ nɛ pɩta nɛ payaɣ-wɛ nɛ fransɩɩ kʊnʊŋ taa se «planêtes» waa yɔ, pɛ-hɛkɩŋ taa lɛ, ñɩɣtʊ ñɩɣla kɩlɩna tɔyʊʊ ɖɔɖɔ.
Ñɩɣlɩm ñɩɣɖɛ kɩlɩna wazaɣ ɛyʊ wezuu caɣʊ taa paa evemiye nɖɩ. Ñɩɣtʊ ñɩɣɖɛ nɖɩ petesidi ɖɩ-taa nabʊyʊ yɔ ɖɩkɛ ñɩɣlɩm pʊyʊ mbʊ payaɣ se «métal de transition ductile» yɔ. Yee pesidi ñɩɣlɩm ñɩɣɖɛ nɛ mbʊ payaɣ se karɩbɔɔnɩ nɛ ñɩɣtʊ lɛɛtʊ yɔ, pɩpɩsɩɣ mbʊ payaɣ se asiyee yɔ.
Ñɩɣlɩm ñɩɣɖɛ nɖɩ palɩzɩ-ɖɩ nɛ tɛtʊ tɛɛ yɔ, petesidi ɖɩ-taa nabʊyʊ. Kolu nɛ ñɩɣtʊ tʊmɩyɛ yɔɔ tɩlɩyʊ palakɩna ñɩɣlɩm ñɩɣla. Ñɩɣlɩm ñɩɣtʊ huwaa pɩtalɩ miiliyaaɖɩ waa 2,4 pɩnaɣ 2010 taa. Siini ɛjaɖɛ taa pakɩlɩɣ lɩzɩɣ ñɩɣlɩm ñɩɣla. Ñɩɣlɩm ñɩɣla mɩnʊʊ yɔɔ lɛ, panaɣ ñɩɣlɩm ñɩɣla 37,5 Siini ɛjaɖɛ taa. Ositraalii ɛjaɖɛ taa lɛ, pana 17,5 ñɩɣlɩm ñɩɣla mɩnʊʊ yɔɔ. Biresiili ɛjaɖɛ taa lɛ, pana 15,4 ñɩɣlɩm ñɩɣla mɩnʊʊ yɔɔ. Ɛɛndɩ ɛjaɖɛ taa lɛ, pana 10,8 ñɩɣlɩm ñɩɣla mɩnʊʊ yɔɔ. Ruusii ɛjaɖɛ taa lɛ, pana 4,2 ñɩɣlɩm ñɩɣla mɩnʊʊ yɔɔ. Ukurɛnɩ ɛjaɖɛ taa lɛ, pana 3,0 ñɩɣlɩm ñɩɣla mɩnʊʊ yɔɔ. Kedeŋa kpeekpe yɔɔ ñɩɣlɩm ñɩɣla wena akaza tɛtɛɛ se papɩzɩɣ pohuyi yɔ, atalɩ tɔɔnɩ waa miiliyaaɖɩ waa 180. Ajɛya wena a-taa papɩzɩɣ pehiɣ ñɩɣlɩm ñɩɣla wena akazaa tɛtɛɛ yɔ, anaa yɔ : Ukrɛɛnɩ nɛ Presiili nɛ Ruusii.  
Ɖomba kpada kpada kɛna lɩm falɩyɛ. Pʋwɛ tomnaɣ tɩyɛ. Ɖomba kpada kpada cɛkɩ nɛ atikina pʋʋ yɔɔ. Atiki kpilaa kpilaa. Awɛ paɣ paɣ. Anidiɣ ɖɩŋɖɩŋ.
Tɛŋ sɔsɔŋ nɩɣ lɛ ɖomba kpada kpada ana atiki siŋŋ. Ɖomba lɩm falɩyɛ kɛna kodudaɣ pɩyʋ mbʋ payaɣna Fransɩɩ kʊnʊŋ taa size "aléa" yɔ. Ɖomba anɛ a-tɛ helim wɛ fiii fiii nɛ akɔŋna asɛyɩŋ sakɩyɛ. Ɖomba kpada kpada kɔŋna kaɖɛ siŋŋ ɛjaɖɛ n̄ɩm yɔɔ. Alɩɣna pʋŋ sɔsɔŋ nɛ cikpeŋ yɔɔ yem kiɖi kiɖi. Acaɣ ɖoŋ siŋŋ. Ɖomba kpada kpada n̄ɩna anɛ, alɩwaatʋ ndʋ tɩ-taa pɩlakɩ kiɖi nɛ pɩpazɩ tibu nɛ pʋŋ yɔɔ lɛ, pɩwɛɛkɩɣ wondu sakɩyɛ. Ɖomba kpada kpada kɔŋna kɛgbɛdasɩ nzɩ yɔ, sɩɖɔ pɩŋŋ. 
Ɖomba kpada kpada tɛ ɖoŋ pɩzɩɣ piseɣ tɩŋ. Pɩpɩzɩɣ pʋkʋ tɛtɛ kpɩna nɛ wondu lɛɛtʋ sakɩyɛ.
Pɔyɔɔdʋʋ ɖomba kpada kpada tɔm lɛ, pɩcaɣ paa weyi lɛ sɔɔndʋ, mbʋ pʋyɔɔ yɔ, ɖomba kpada kpada kɛ pʋyʋ kaɖɛ n̄ɩmbʋ siŋŋ. Ɖomba ana, akʋʋ ɛyaa mba pɩnaɣ taa yɔ, pɛfɛyɩ kalʋʋ. Kedeŋa n̄ɩm ɖɔɖɔ leki sakɩyɛ pɩlɩna ɖomba kpada kpada tibuu yɔɔ. Ɖomba kpada kpada anɛ, awɛ paa pʋʋ ŋgʋ kʋ-yɔɔ.
Pɩfɛyɩ tɛm paa wiɖiyi. Ɖomba anɛ, awɛ kpɛzɛlɛɛ ɛzɩ pʋyʋ kɩkpaɣm yɔ. Pɩpɩzɩɣ pɩwadɩ nɛ puhuzi ɖɛsɩ yaa kuduyuŋ sakɩyɛ yɔɔ. Kedeŋa tɛtʋ yɔɔ n̄ɩm tɔm tʋmɩyɛ kpɛlɛkɩyaa n̄ɩnɩyaa sakɩyɛ cɛyɩ pa-tɩ nɛ pan̄ɩnɩ mbʋ palʋbɩna pɩtɛ kɛgbɛdasɩ nzɩ yɔ. Ɛlɛ, paapɩzɩɣ paɖɩɣ pɩ-tɛ lakasɩ nzɩ kaʋ.
Paa wonuu ŋgʋ kɩwɛna kɩ-hɩlɩmɩyɛ. Hɩlɩma wɛ ndɩ ndɩ : pʋyʋ kpaakpaa kɔñɩɩɩ hɩlɩmɩyɛ wɛɛ. Mbʋ payaɣ se « masse atomique ». 
Wɩsɩ hɩlɩmɩyɛ ñɛwɛɛ. Pʋbʋ kɛ tomnaɣ ɖɔnɛ tɛ tɩɩnzɩ kpɛlɛkʋʋ tɛ kɩmaɣzɩnaʋ nakʋyʋ. Haɣnaɣ hɩlɩmɩyɛ wɛɛ ɖɔɖɔ. Pʋbʋ kɛ tomnaɣ hɩlɩmɩyɛ. Kɔtɩɩ waa tɛ hɩlɩmɩyɛ ɖɔɖɔ ñɛwɛɛ nɛ hɩlɩmɩyɛ tɛ mbʋ payaɣ se « spectrométrie » yɔ. 
Laatriki miŋ hɔɔlʋʋ taa nɛ nazɩyʋ pee kpɛlɛklʋʋ hɔɔlʋʋ taa nɛ nazɩyʋ lɛɣtʋ tɩlɩtʋ pɔ-nʋmɔʋ taa lɛ, hɩlɩmɩyɛ kɛ pʋyʋ keem.
Hɩlɩmɩyɛ kɛ ɖɔɖɔ hama nɛ pɔhɔkʋʋna pɛ. Malɩfa hɩlɩmɩyɛ ñɛwɛɛ ɖɔɖɔ. Payaɣ mbʋ se « masse » yɔ, pʋwɛna tɔbɩŋ ndɩ ndɩ fransɩɩ kʋnʋŋ taa. Amerika ɛjaɖɛ taa saawɩlɩ ndɩ ndɩ takayaɣ nakɛyɛ ñɛwɛɛ nɛ payaɣ kaka ɖɔɖɔ se « The masses ». 
Takayaɣ ŋ́ga kalɩ pɩnaɣ 1911 taa nɛ kasɩɩ tɩnaɣ pɩnaɣ 1917 ñɩŋa taa. Samaɣ kpɛlɛkʋʋ hɔɔlʋʋ taa payaɣ piliŋa nakɛyɛ se « Mass-Observation ». 
Takayɩsɩ maʋ nʋmɔʋ taa lɛ, piliŋa ŋ́ga kɔcɔŋnana nɛ katɩlɩɣ samaɣ wɛtʋ ndɩ ndɩ. Pritaniki ɛjaɖɛ taa piliŋa ŋga kɔñɔwa. Pɩnaɣ 1937 taa kɔñɔwa.
Tii kɛ sɔzɩŋ sʊlʊm mbʊ palaba-pʊ nɛ tii tɩŋ hatʊ yɔ. Pɩkɛ cɔkɔyɛ ndɩ ɖɩ-hatʊ wɛ kpɩzɩŋ yɔ nɛ ɖɩlɩna Azii ɛjaɖɛ taa. Papɩzɩɣ pɔñɔɔ-kʊ nɛ miŋ yaa niikaɣ. Kɩ-taa wɛ epikalokatesiini nɛ kalatɩ nɛ tiiyaniini nɛ kɔfɩ nɛ tii tɛ nɩm. Pɔsɔɔlɩ-kʊ kɩ-leleŋ yɔ nɛ mbʊ kɩwɛ wazaɣ siŋ kɛ ɖoŋ hɔɔlʊʊ taa nɛ ɖɔɖɔ alaafɩya hɔɔlʊʊ taa kɔzɩ kɔzɩ tɩŋ hatʊ sɛmɩŋ tɛ tii.
Tii tɛ lɛ Yunnan pʊŋ taa ɖenɖe paasɩma-kʊ ɖooo canaʊ taa yɔ. Kɩyɛlɩ wɩsɩ ɖooo hayɩ kiŋ taa pʊcɔ kɩtalɩ Erɔpʊ ajɛyaa taa kpaɣɖʊ 16 alɩwaatʊ taa pɩtɩŋna Pɔrɩtɩkɛ taɖɩyɛ laɖaa yɔ. Britaniiki mba paazɩ-kʊ hayʊ Ɛɛndɩ ɛjaɖɛ taa kpaɣɖʊ 19 alɩwaatʊ taa ŋgʊ Fransɩɩ mba nɛ-paɣzɩɣ-kʊ hayʊ Indosiini ɛjaɖɛ nɛ Neeyerɩlandɛ waa nɛ-hayʊ-kʊ Indosiini ɛjaɖɛ taa.
Tii walɩɣ kedeŋga kpeekpe taa kpem nɛ kɩpɩsɩ sɔnɔɔ sʊlʊm mbʊ pakɩlɩɣ-pʊ paale kɛ lɩm wayɩ. Tii naa mba pɔɖɔɔ piŋ ɛjaɖɛ pɩlɩna tɛtʊ cɔlɔ nɛ kɩ-hayɩyaa cɔlɔ ɖɔɖɔ nɛ ɛzɩma pahayʊʊ-kʊ yɔ nɛ ɛzɩma pakpakʊʊ-kʊ hayɩm taa lɛ, pɔjɔŋna kʊ-yɔɔ yɔ. Nɛ pɩtɛ wɛtʊ ndʊ tɩyeba se ɖɩwɛna tii naa sakɩyɛ sɛmɩŋ ndɩ ndɩ taa. Kpɛdɩŋ pindim nɛ tɩŋ hatʊ sɛmɩŋ nɛ caʊʊ sɛmɩŋ nɛ kʊhʊlʊmɩŋ ŋgʊ wɛtʊ lɛɛtʊ yeki se patɩlɩ kɩ-leeleŋ nɛ kɩ-maɣmaɣ kɩwɛtʊ. 
Tii ŋgʊ kɩ-tɛ tɩzʊʊ wɛna wɛtʊ ndɩ ndɩ ɖɔɖɔ. Nabʊyʊ taa paɖʊʊ naalɩm nɛ pesidi nɛ sikiri Kewiyaɣ Ɛjaɖɛ taa. Patɩzɩ pɩ-leɖi nɛ pozoki yɛɖɛ yɛɖɛ waa kɛ Moŋgolii ɛjaɖɛ taa. Magrɛbɩ ajɛyaa taa lɛ palakɩ-kʊ nɛ mantɩɩ (menthe) tɩŋ, mbʊ ɖɔɖɔ palakɩ-kʊ Afrika Wɩsɩ Ɖɩɖʊyɛ taa. Ɛɛndɩ ɛjaɖɛ taa lɛ, patɩzɩɣ nɛ paɖʊʊ yɛɖɛ yɛɖɛ waa nɛ naalɩm nɛ patɩzʊʊ-kʊ tii ñanzɩ cikpesi taa.
Tii tɩŋ (Camellia sinensis) kɛ cɔkɔyɛ ndɩ ɖɩlɩna Wɩsɩ Ɖɩlɩyɛ taa ɖooo hayi kiŋ taa yɔ kɛ tii tɩmʊʊ liɖe taa. Tii ŋgʊ lɛ, kɩwɛ tɔm nabutozo taa ɛjaɖɛ yɔɔ cɩna Camellia sinensis assamica (Asam) nɛ Camellia sinensis sinensis (Yunnan) nɛ Camellia sinensis cambodiensis. Ajɛya wena akɩlɩɣ-kʊ hayʊʊ yɔ a-na yɔ, Siini nɛ Ɛɛndɩ nɛ Sriilanka nɛ Fɩyɛtɩnaam nɛ Tayɩwanɩ nɛ Japɔŋ nɛ Nepaalɩ nɛ Tuurkii nɛ Keniya nɛ Tanzani. Ɖɩtɔɔzʊʊ se Sriilanka nɛ Tayɩwanɩ tii mbʊ yɔ pɛpɛɖɩɣ-kʊ nɛ canaʊ hɩla nɛ payaɣ se Ceylan et Formose.
Kɩlabɩm
Tʊzʊʊ nɔmɔʊ taa lɛ payaɣ se kɩlabɩm pɩyʊ lɛ pɩkɛ akɔnta labɩtʊ tɔm ndɩ ndɩ ndʊ pɛkpɛnda se pɩha pɩyʊ weyi ɛwazɩɣ yɔ pɩtɩŋna kiɖe mbʊ paasɩma yɔ pʊyɔɔ. Kɩlabɩm mbʊ pɩpɩzɩɣ pɩkɛ nɔmɔŋ wɩlɩɣ takayaɣ kɩɖʊɖaɣ kɛ anasaayɩ ñɩɣtʊ taa. Wiluu nɛ takɩɣ hɔɔlʊʊ taa lɛ, pɔyɔɔdʊʊ pʊ-tɔm lɛ pɩkɛ ñʊŋ kalɩtʊ pʊ-tɔbʊʊ se paa ɛzɩmta lɛ panaɣ ñʊʊ.
Wiluu nɛ takɩɣ nɔmɔʊ keekee taa lɛ, kɩlabaa wɛna lɛɛzɩyaa keekee, kɛlɛ ñʊŋ nɩɩyɛ wɛɛ paapɩzɩɣ palabɩ-sɩ nɛ tʊmɩyɛ keekee nɛ payaa-sɩ se pekizina-m waa. Ɖɩcɔna kɔyɔ sɩ-taa kɔyɔ mayaɣ kpɛɖɛ ñɩŋa mbʊ pʊyɔɔ yɔ paapɩzɩɣ pɛtɛyɩ mayaɣ ŋga nɛ mabʊyʊ.  
Papɩzɩɣ nɛ palɩzɩɣ tɔmʊʊ ŋgʊ kʊ-tɔbʊʊ pɩtɩŋna Leibniz yɔɔ ɖooo kpaɣɖʊ 17 tɛmtʊ wɛɛ taa. Pɩɩkɛ se paɖʊ paa lone nɖɩ lɛ ɖɩ-yɔɔ kɛ pɩyʊ, ɛzɩ ɖoli kʊyʊm tukunayʊ. Mbʊ se patɩlɩ paa lone nɖɩ mbʊ yɔ kɛ Jean Bernouilli nɛ Euler paɖanɩɣ tɔbɩŋ lɛɛŋ lɩzɩɣ keekee.
Feveku ñɩɣyʋʋ kɛna ñɩɣʊ ŋgʊ poluba se pɩwazɩ laadiriki yɔ. Polubu-kʊ nɛ alɩwaatʊ ndʊ tɩ-taa kɩ-hɩɖɛ kɩla sɛʊ yɔ ndʊ lɛ pɩnzɩ mɩnɩŋ XVIII. Feveku ñɩɣyʋʋ kɛna ñɩɣyʊ yaa ñamɩyɛ nɖɩ  paɖʊ-ɖɩ mɩŋ ɛlɛ ɛlɩʊ nɛ awayɩ yɔ. Mɩŋ ɛnʊ ɛtɩzʊna lɩm nɛ pɩwasɩ kaaka kɛ kpomuu nakʊyʊ taa nɛ lɩm mbʊ pɩ-tɛ feveku maamaɣ pɩsʊʊna ɖoŋ weyi ɛpɩsʊʊ ɖoŋ yɔ. 
Feveku ñɩɣyʋʋ kʊnɛ ŋgʊ kɛŋna kacalaɣ ñɩɣyʊ ŋgʊ ñɩnɩyaa lɛɣ naʊ pakɩlɩ-kʊ kpasɩnaʊ camɩyɛ yɔ se kɩpɩzʊ kɩha ɖoŋ weyi palakɩna feveku yɔ. Alɩwaatʊ ndʊ ñɩɩtʊ sɔɔsɔɔ ñɩnʊ sɔsɔm kɛɖɛwaɣna ɛsɩnda kpem kɛ pɩnzɩ mɩnɩŋ XIX taa, ñɩɣyʊ kʊnɛ kɩɩpazaa kʊtʊ mɩyɛ sɔsɔyɛ kɛ ñɩɩtʊ sɔɔsɔɔ ñɩnʊ sɔsɔm ɛsɩnda ɖɛʊ alɩwaatʊ. 
Feveku ñʊɣyʊ kʊnɛ kɩfɛyɩ ɛzɩ lɩm ñahaɣʊ ɖoŋ weyɩ yaa pɔsɩ nɛ heelim ɖoŋ. Mbʊ pʊyɔɔ yɔ lɩm, pɔsɩ nɛ heelim ɛlɛ, pʊpɔzʊ se powona ñɩɣyʊ nɛ pasɩɩ ɖoli kʊɖʊm. Ɖeɖe nɛ sɔnɔ pɩnzɩ mɩnɩŋ XX taa pɔsɔza feveku ñɩɣyʊ kʊnɛ kʊ-yɔɔ kɛ kpela wena acɔʊ nɛ ahaɣ feveku yɔ nɛ nazɩyʊ ñamɩyɛ pɩna ɖɔɖɔ ñɩmɩyɛ nɖɩ ɖɩ-taa maɣmaɣ kɛ mɩŋ fevekʊ cakɩ yɔ. Ñɩɩtʊ ndʊ pɔsɔza feveku ñɩɣyʊ kʊnɛ kɩ-yɔɔ yɔ, ɩtɩŋgaɩlakɩ nɛ fevekʊ ɖoŋ tasʊ kpaʊ ɖoŋ nɛ ɛɖɛʊna ɛsɩntaa.
Hɔzʋʋ kɛna tʋmɩyɛ n̄ɩɣyʋʋ wonuu. Tʋmɩyɛ wonuu kʋnɛ, kɩkɛna wonuu kɩkaɖɩnaʋ sɔsɔʋ nakʋyʋ kɛ ɛyʋ wezuu caɣʋʋ taa. Payaɣ ɖɔɖɔ hɔzʋʋ kʋnɛ size malɩfa yaa you wonuu. Kɩzɩɣʋna ɛyʋ size ɛdaŋna ɛ-yɔɔ nɛ lakasɩ kɩdɛkɛdasɩ kpeekpe nɛ tɛtɛ kpɩna n̄aŋ n̄ɩna kpeekpe yɔ.
You yaa tɩ-yɔ kadɛyɩnaʋ wonuu kʋnɛ, kɩkɛ ɖɔɖɔ n̄ɩkɩyʋ yaa pɩn̄ɩɣɖɛ. Sakɩyɛ yaɣ kʋ ɖɔɖɔ size kaamʋʋ yaa piyuu. Kɩkɛ wonuu ŋgʋ pɔɖɔkʋʋ kʋ nesi tɛ kɛnɛ yɔ. Pekpiyikuu kʋ nee tɛɛ kɛnɛ. You wonuu yaa hɔzʋʋ kʋnɛ, kɩwazaɣ siŋŋ yaa keekee kɛlɛ size, kɩkʋ yaa kɩhaɣ heŋ kɛ ciyam kifezuu.
Pɩtasɩna pɩyʋ wezuu n̄ɩm kʋʋ yaa heŋ haʋ ɛlɛ, sakɩyɛ kpakʋ ɖɔɖɔ malɩfa yaa n̄ɩɣyʋ tʋmɩyɛ wonuu kʋnɛ nɛ pɛwɛkʋʋna wondu ndɩ ndɩ kɩwazɩtʋ sakɩkyɛ. Ɖakpaɣ ɛzɩ kuduyuŋ yɔkʋ, yaa haba kuluu, yaa ɛzɩ ɖɔɖɔ tʋma kuduyuŋ sɔsɔŋ yaa kewiyaɣ tʋma ndɩ ndɩ wɛɛkʋʋ mbɩ yɔ.
Mbʋ palakɩna hɔzʋʋ yɔ yaa malɩfa tʋma keekee kɔyɔ yɔ size :
Palakɩ hɔzʋʋ yaa malɩfa nɛ ɛgbandʋ yaa lakʋ nɛ pehiu pɔtɔɔ yaa pɩkɛna aleɣya.
Malɩfa yaa hɔzʋʋ wazʋʋ nɛ pɛgbɛŋkɛsɩna yaa pala you nɛ kooyindu.
Kɩkɛna kɩkaɖɩnam.
You wonuu kʋnɛ, kɩwazʋʋ ɖɔɖɔ nɛ pacaana tɔm.
Hɔzʋʋ yaa tʋmɩyɛ n̄ɩɣyʋ wonuu kʋnɛ, palakɩna kʋ ɖɔɖɔ nɛ spɔɖɩ yaa alɛɣya.
Saɣʋʋ tʋmɩyɛ kɛ sakɩyɛ yaa samaɣ ɖaɣna yaʋ size sɩɣgbelasɩ tʋmɩyɛ. Saɣʋʋ tʋmɩyɛ yaa sɩɣgbelasɩ tʋmɩyɛ kɛna tʋmɩyɛ nɖɩ ɖɩ-taa poluki yaa palɩzʋʋ anjaʋ waa ndɩ ndɩ nɛ pɩtɩŋgɩna wondu kɩsaɣtʋ labɩnaʋ nɛ pɩpɩsɩ yaa pɩcɛlɛ wɛɖʋ kam nakʋyʋ ɛzɩ kɩpaɣlaka pɔzʋʋ yɔ. Tʋmɩyɛ kɩsaɣyɛ ,ɖɩnɛ, ɖɩpɩzʋʋ ɖɩwɛ sɩɣgbelasɩ tɩyɛ ɛzɩ pamaʋ yaa payaʋ nɛ fransɩ kʋnʋŋ taa size "ronde-bosse (statuaire)".
Saɣtʋ tʋmɩyɛ ɖɩnɛ, ɖɩpɩzʋʋ ɖɔɖɔ ɖɩlɩzɩ yaa ɖʋlʋ wondu nɛ tɩwɛɛna wɛtʋ ɛzɩ payaʋ nɛ fransɩ kʋnʋŋ taa size "haut-relief", nɛ "bas-relief", nɛ pɩtasɩna "modelage" ɖɔɖɔ kɛ mbɩ yɔ. Saɣʋʋ tʋmɩyɛ ɖɩnɛ, ɖɩsaɣyʋ kɛ paya size saɣyʋ yaa sɩɣgbelasɩ saɣyʋ. Ɛsaɣkɩ paa wonuu ŋgʋ lɛ nɛ pʋmʋna kʋ kɛ kɩɖalakɩŋ yaa kʋkʋkʋyɩmɩŋ taa nɛ kʋɖɔkʋʋ kpɩtʋ taa ɖɔɖɔ kɛ camɩyɛ siŋŋ. Kɩ-hɔɔlasɩ tɛ kpɩnaʋ tɛ camɩyɛ size pɩpɩsɩ wonuu kam kɛ payana fransɩ kʋnʋŋ taa size "soudure yaa assemblage".
Tɔm piye saɣʋʋ wɩlɩʋ yaa tʋkʋʋna kpaɣgba kɛ saɣʋʋ tʋmɩyɛ wonuu kɩlabʋʋ. Tɔm piye saɣʋʋ kiɖe yaa ɖɩlɩyɛ keekee wɛ latɛŋ kʋnʋŋ taa kɛnɛ. Tɔm piye nɖɩ, pama ɖɩ fransɩ kʋnʋŋ taa se «sculpture» nɛ ɖɩlɩɩna latɛŋ matʋ ɛzɩ pɔtɔŋgʋ kʋkʋ taa size «sculpere» yɔ. Kʋnʋmɩŋ ɛnɩ ɛ-naalɛ e-tomba : fransɩɩ kʋnʋŋ taa «sculpture» nɛ latɛŋ kʋnʋŋ taa «sculpere» tɔbɩŋ wɛ kɩmaŋ.
Yee ɛyʋ ɛnɩ n̄ata kɛ fransɩ kʋnʋŋ taa size «sculpture» nɛ ɛnɩ ɖɔɖɔ kɛ latɛŋ kʋnʋŋ taa size «sculpere» kɔyɔ, ɛkpakʋ kpaɣgba size kutoliŋ yaa tɔbɩŋ kɛlɛ size saɣʋʋ yaa kaʋ hɔɔlasɩ lɩzʋʋ yaa kaʋ faʋʋ hɔɔlasɩ ndɩ ndɩ. Tɔm pe ana a-naalɛ (sculpere, nɛ sculpture) a-kutoliŋ yaa a-tɔbɩŋ wɩlɩʋna tɛyɩtʋ kɛ saɣʋʋ (sculpture) nɛ lɛzɩŋ lɩzɩtʋ yaa katɩzɩnaʋ (modelage) pa-naalɛ pɛ-hɛkʋ taa. Ɖɩɖɔkɩ size wondu kɩsaɣtʋ pɩzʋʋ pɩkɛ kaaŋ yaa pɛ (pierre), nɛ pɩkɛ ɖɔɖɔ mɔɔ (os).
Saɣʋʋ tʋmɩyɛ ɖɩnɛ, nɖɩ wɩlʋʋna ɖoo lɔndaa pɛ yaa kaaŋ saɣtʋ wazaɣ fevere n̄ɩŋga kɛ ɖoo ɖomuu tɛ ɛzakuliye alɩwaatʋ taa. Pɩkpaʋʋ nɛ kpaɖʋ yaa wɛɛ hiu (10) n̄ɩŋgʋ taa kɛ mbɩ yɔ, pɔyɔɔdaɣ tɔm piye nɖɩ payaɣna yaa pamana fransɩ kʋnʋŋ taa size «ymagier» yɔ ɖɩ-tʋmɩyɛ ɖeke. Tɔm piye nɖɩ-ɩ pɛlɛɛzana nɖɩ pamana fransɩ kʋnʋŋ taa size saɣʋʋ tʋmɩyɛ (sculpteur) yɔ. Saɣʋʋ tʋmɩyɛ kɛna ɖama kpɛndʋʋ yaa sakɩyɛ nɩnaʋ tʋmɩyɛ kʋɖʋm ɖɩyɛ labʋ kpɛndʋʋ. Saɣʋʋ tʋmɩyɛ kpɛm ɖɩnɛ, ɖɩwɛna n̄ʋʋ tʋ kʋɖʋm nɛ paya-ɩ size wɩlɩyʋ.
Pɔlɩɩɩ fɛɛʋ Naadozo Tɔʋʋ pʋnɛ yɔ, pɩ-kɛna Tɔʋʋ mbʋ pɩwɛ Siini ɛjaɖɛ hɛkʋ taa siŋŋ yɔ. Pɔlɩɩɩ fɛɛʋ Tɔʋʋ wɛ Yangzi Jiang kɛ ɛjaɖɛ hɔɔlʋʋ Hubei yɔ. Paɣpaza Tɔʋʋ pʋnɛ kɩkɛza huyuu ɖɛfɛɛ ɖɛfɛɛ pɩnaɣ 2006 pɩkɔ pɩtalɩ yaa pɩsɩna pɩnaɣ 2009. Paamaza size Tɔtʋ tʋnɛ yɔ lɛ, tɩ-ɖalakɩŋ taa makʋna yaa talɩɣ ɛzɩ mɛtɛ waa kudokiŋ 600 mbɩ yɔ.
Pɩwɛ size ɖɩtɩlɩ ɖɔɖɔ se, lɩm tɔmɩyɛ ɖɩlaɖɛ kpɛlɛkʋʋ hɔɔlʋʋ taa lɛ, Pɔlɩɩɩ fɛɛʋ Naadozo Tɔʋʋ pʋnɛ yɔ, pɩ-kɩlɩna yaa kɛna sʋsɔtʋ. Ndʋ kɛna ɖɔɖɔ kɛ lɩm tɛ nazɩyʋʋ hɛkʋ n̄ɩŋgʋ sʋsɔtʋ yaa maŋgɩlaɣ n̄ɩndʋ kɛ ɛjaɖɛ yaa kedeŋa yɔɔ cɩnɛ. Pɔlɩɩɩ fɛɛʋ Naadozo Tɔʋʋ pʋnɛ yɔ, kɛwɛ Sandouping. Tɔtʋ tʋnɛ yɔ, tɩ-n̄ɔtɩna Yichang, kɛ Hubei ɛjaɖɛ hɔɔlʋʋ taa.
Hubei ɛjaɖɛ ɖɩnɛ, ɖɩ-ɖɩ wɛ Siini ɛjaɖɛ taa kɛ pʋʋ kʋkʋyʋʋ Haut-Yangzi hɔɔlʋʋ tɩnaɣ yɔ. Nɛ kɛɛdɛŋga yaa fɛɛʋ Moyen-Yangzi ŋgʋ kʋ-kʋ wɛna pɔɔ ɖigbene nɛ Pɔlɩɩɩ fɛɛʋ Naadozo kʋnɛ kɩyɔ kiŋ. Kɩwɛna yaa ki-posina pɔɔ ɖɩlɩyɛ yaa lɩm ɖɩpaɣzɩyɛ nɛ 38 kɛ mɛtɛ waa kudoku mbɩ yɔ nɛ Gezhouba Tɔtʋ yɔ. Peeɖe pɔɔ sʋsaɣ wɛna 14300 kɛ mɛtɛ pɩsɔzɩ pʋn̄ʋʋ yɔ naadozo mbɩ yɔ kɛ pazɩ alɩwaatʋ taa. Paabɩza pakpaɣ lɩmaɣza anɛ yɔ siŋŋ size pama Tɔtʋ tʋnɛ yɔ pɩtɩŋgɩna ɛjaɖɛ samaɣ nɔɔ yɔ. Pɩɩkɛ pɩnaɣ 1994 taa kɛ palakaɣ tʋmɩyɛ nɖɩ mbɩ yɔ. Nɛ pɩcɔ lɩmaza anɛ yɔ pabazɩɣ yɛɛ lɛ, sakɩyɛ taatisi, ɛlɛ sakɩyɛ ɖɔɖɔ kaaɖɔka patɩ kɛnɛ pɩcɔ petisi se pɩla mbʋ se pama Tɔtʋ ndʋ.
Pɔlɩɩɩ fɛɛʋ Naadozo Tɔʋʋ tʋnɛ yɔ, tʋ-tʋmɩyɛ paza pɩnaɣ 1994 taa kɛnɛ. Nɛ pɩnaɣ 2000 taa lɛ, pɔɔ sʋsaɣ ŋga paya-kɛ size Yangzi Jiang yɔ, paakɛza kɛ hɔɔlʋʋ yɔ. Nɛ ɖɔɖɔ lɛ, Tɔtʋ tʋnɛ tɩ-kʋkʋyɩmɩŋ taa talɩɣ ɛzɩ mɛtɛ waa kudokiŋ ɛzɩ 80 mbɩ yɔ kɛ kʋkʋyʋmɩŋ taa. Tɩ-ɖalakɩŋ taa lɛ, tɩ-talɩɣ ɛzɩ mɛtɛ waa kudokiŋ ɛzɩ 2309 yɔ. Tɩ-ɖalakɩŋ taa talɩɣ ɛzɩ mɛtɛ waa kudokiŋ 185 yɔ.
Kulukulu kuduyuu kɛ sakɩyɛ n̄aɖaɣna yaʋ yaa ha hɩɖɛ size tilimiye yaa tɔlʋʋ kuduyuu. Tilimiye yaa kulukulu kuduyuu kɛna kuduyuu sɔsɔʋ ŋgʋ kʋkʋyɩ siŋŋ yɔ. Kɩkɛ kuduyuu ŋgʋ kɩɖaɣla siŋŋ yɔ. Kuduyuu sɔsɔʋ kʋnɛ, pɩtɔpɔzɩ size pamaɣzɩ-kʋ yaa pɛkɛdɩ-kʋ nɛ kuduyuu sɔsɔʋ ŋgʋ kʋkʋ payaɣna-kʋ nɛ Fransɩɩ kʊnʊŋ taa size "échauguette" yɔ.
Tilimiye kuduyuu yaa kulukulu kuduyuu sɔsɔʋ kʋnɛ, kɩɖaɣla pɩkɩlɩ kɩwalanzɩ. Pʋ-tɔbʋʋ size pama-kʋ ɖalakɩŋ yɔɔ siŋŋ, ɛlɛ kɩtatii walʋʋ kpoyii. Tilima yaa kulukulu kuduyuŋ ɛnɛ papaza ɛmatʋʋ ɖoo kiɖe tɛɛ yaa ɖoo ɖeɖe tɔm kpɛlɛkɩtʋ alɩwaatʋ taa. Pɩkɛ kuduyuŋ weyi ɛɛwɛ nɛ pɔcɔ canaɔ tɛ alɩwaatʋ tɔm talɩʋʋ.
Ɖɩcɔnaɣ yaa ɖɩmaɣzʋʋ camɩyɛ kɔyɔ, ɖɩtɩlɩʋ size, kulukulu yaa tilima kuduyuŋ sɔsɔ kɩbɩŋ weyi halɩ nɛ sɔnɔ pɔɖɔnɩ-ɩ maʋ yɔ, sakɩyɛ taɣ wɛ mbʋ payaɣna fransɩ kʋnʋŋ taa size, "brochs" waa yɔ. Pɩtɛ kuduyuŋ matʋ ndʋ, pama-tʋ n̄ɩɣtʋ pɩnaɣ yaa wɛɛ taa kɛ pɩnzɩ kudokiŋ hiŋ naalɛ nɛ taŋga (25 000) n̄ɩŋga nɛ kudokiŋ naadozo (3 000) n̄ɩŋga taa kɛ mbɩ yɔ.
Kulukulu yaa tilima kuduyuŋ sɔsɔʋ kɩpɩŋ ɛnɛ, pana-ɩ sakɩyɛ kɛ ɛjaɖɛ nɖɩ payaɣ-ɖɩ size Écosse nɛ ɖi-hayuu kiŋ hɔɔlʋʋ taa nɛ ajɛɛ cikpena wena paya alɛ size Orcades yɔ a-taa ɖɔɖɔ. Ɖoo kɩbɩŋjaazɩ yaa canaʋ alɩwaatʋ taa lɛ, ajɛɛ anɛɛ yɔ Azii ɛjaɖɛ mba, nɛ krɛsɩ ɛjaɖɛ mba, nɛ pɩtasɩna Phéniciens ɛjaɖɛ mba nɛ Étrusques ɛjaɖɛ taa mba, mawaa kulukulu yaa tilima kuduyuŋ sɔsɔŋ nɛ pɔsɔzɩ yaa patasɩ ɖoŋ kɛ tɛtʋ sɔsɔtʋ (villes) taa kolonzɩ yaa kamanaŋ nɛ kuduyuŋ sɔsɔŋ.
Ɖakpaɣ ɛzɩ-ɩ tilima yaa kulukulu kuduyuŋ wondu lona kɔyɔ, ɖɩnaɣ size, ɖɩnaɣyɛ  tɛtʋ ndʋ payaɣ-tʋ size "Mogador" yɔ tɩ-taa. Wondu ndʋ tɩ-pɩnzɩ ɖɔɔ siŋŋ yaa leɖa siŋŋ, mbʋ yɔ tɩkɛ kɔɔnaɣ yaa kajalaɣ kpaɖʋ taa nɛ ɖɛŋgʋ kʋnɛ kɩtalʋʋ. Wondu ndʋ, tɩɖɩlɩyɛ  kiɖe yaa loniye kɛlɛ  ɛjaɖɛ nɖɩ paya-ɖɩ size phénicienne yaa carthaginoise ɖɩ-taa. Ɖomuu yaa Roma mba maa tilima yaa kulukulu kuduyuŋ nɛ ɛwɛʋ ɛzɩ-ɩ payaʋ size kʋlɔmɩŋ lutoozo tʋ tɩyɛ yɔ (octogonales). Pɩtɛ kuduyuŋ kɛ wɛɛ awiyaa ɖɩsɩ yɔ. Pama sɔsɔʋ nakʋyʋ pɛtɛ nɛ paya-kʋ size Dioclétien tɛ ɖaɣ.
Krɩkɛtɩ tomnaɣ taa hayɩsʊʊ aleɣya naayɛ. Pɩkɛna alɣya wena ɛyaa sakɩyɛ pɩzʊ nɛ peleɣyɩ yɔ. Pamakɩ-kʋ nɛ ɖaʋ. Kɩ-pɔza maɖaa hɔlɩŋ nɩɩlɛ, paa hɔlʋʋ ŋgʋ maɖaa kpɛnda hiu nɛ kʋɖʋm. Pamakɩ-kʋ kadaɣ taa, nɛ kadaɣ ŋga kɛwɛ kulukulu ɛzɩ yaɖɛ yɔ. Kadaɣ kanɛyɔ, kɔyɔ nɛ n̄ɩtʋ ndʋ paya tʋ size kaazɔɔ yɔ. Kɛ-hɛkʋ taa nɛ lone nɖɩ ɖɩwalanzɩ tala mɛta waa nɛɛlɛ ɖalakɩŋ taa mbʋ yɔ. 
Papazʋʋ aleɣya anaa lɛ, paa hɔɔlʋʋ ŋgʋ lɛ kɩ-cɛyʋ kɩ-tɩ se kʋɖʋzɩ lɛkʋʋ kpaaɖɛ. Paa hɔɔlʋʋ ŋgʋʋ lɛ, kɩwɛna maɖaa naalɛ kadaɣ taa. Hɔɔlʋʋ ŋgʋ kʋɖʋzʋʋ kpaala a-ɖɔɔ yɔ, ŋgʋ wabɩna. Maɖaa tɩŋga wɛʊ kadaɣ taa nɛ palʊ naalɛ naalɛ kɛ hɛkʊ taa ɖenɖe pasɩ kpoŋgbolonaa yɔ. Paapazʊ mabʊ ɛlɛ, pɔlɔʊ pombo ŋgʊ pamakɩna ɖaŋ yɔ hɛkʊ taa. Mba pɩkaza-wɛ yɔ, paɖaŋgʊ se lalaa ɛtaaɖʊ-wɛ. 
Ɖooo ɛlɛ, aleɣya anɛ aakɛ ɛzɩ piya acama aleɣya yɔ kɛ Aŋglɩtɛɛrɩ taa.  Pɩnzɩ 1300 taa, Aŋglɩtɛɛrɩ taa wiyau pɩyalʊ Édouard II keleyaɣ aleɣya naayɛ nɛ añɔtɩna krikɛtɩ kʊnɛ kpam, ɛlɛ nɔɔyʊ ɛɛsɩŋ se ana kɛ papɩsɩna mbʊ yaa ɛzɩma.  Ɛlɛ, Fransɩ ɛjaɖɛ taa kɛ pana takayaɣ nakayɩ nɛ ka-taa lɛ, pɔyɔɔdɩ aleɣya anɛ a-tɔm. Pɩkɛna pɩnaɣ 1478 ɛlɛ wiyau sɔsɔ Louis XI kɛ paama-kɛ nɛ pɔpɔzʊ-ɩ nabʊyʊ.
Tɔmpiye  kɩbɩjaazɩ Krɛkɩ ɖɩkɛ ɖooo kɩbɩjaazɩ Krɛkɩ tɛ ɛsakuliye ɛyaa nɛ tɩlɩtʊ tɛ ɛyaa. Ɖɩnɩɣ keeke kɔyɔ pɔyɔɔdʊʊ kɩbɩjaazɩ Krɛkɩ tɔm lɛ, pɩkɛ Krɛkɩ kɩlɛɣzʊʊ yaa cɔlɩɩ tɛ Krɛkɩ, kɔzɩ kɔzɩ kpaɣɖʊ 5 alɩwaatʊ pʊcɔ palʊlɩ Yeesu Chrɩstʊ tɛ Athènes. Tanɩm nɛ sɔndʊʊ tɔm alɩwaatʊ nɛ kpaɖʊ 4 pʊcɔ palʊlɩ Yeesu Chrɩstʊ, Platon nɛ Aristote pɛ-tɛ alɩwaatʊ.
Sakɩyɛ taa lɛ, Krɛkɩ lɔŋ laɣsɩ paɣlɩɣ lɔŋ lɔŋ. Takayasɩ maʊ taa kɩpaɣlaa panɛyɔ Iliade nɛ ɖɔɖɔ Odyssée kpaɣnɛ pɩfɛyɩ pekpoo kɛ kpaɣɖʊ 8 alɩwaatʊ pʊcɔ palʊlɩ Yeesu Chrɩstʊ. Ɛsakuliye ndɩ ɖɩsɩɣ ɖoŋ siŋ kpaɖɩŋ weyi ɛtɩŋgaɣ yɔ, alɩwaatʊ ndʊ tɩ-taa ɖɩ-wala sakɩyɛ halɩ pɩtalɩ ageeta lɛɛnaa taa.
Wɩsɩ Ɖɩlɩyɛ ɛjaɖɛ taa, Alexandre kɩkɩlʊʊ tʊ yoŋ wabɩtʊ alɩwaatʊ wayɩ lɛ, Krɛkɩ ɛsakuliye sʊ ɖooo kɩbɩm ñɩnɖɛ taa se pɩsa nɛ palɩzɩ Room kewiɣsi tɛ ɛsakuliye.
Hɛkʊ taa ɛwadɩyɛ tɛ fɛʊ taa lɛ, Krɛkɩ ɛsakuliye laba tʊmɩyɛ siŋ kɔzɩ kɔzɩ ɛzɩma ɖɩpɩza nɛ ɖɩhiɣ yuŋ yaa ɖoŋ weyi Roma taa yɔ, ɖenɖe Krɛkɩ kʊnʊŋ pɩsa tɩlɩyɛ tɛ ɛyaa kʊnʊŋ, nɛ ɖoŋ tʊmɩyɛ ndɩ ɖɩlakaɣ arabɩ malɩŋ ɛsɔ sɛtʊ ɛjaɖɛ taa. Ɛjaɖɛ ndɩ ɖɩ-ɖɩ ñalɩzɩ nɛ arabɩ kʊnʊŋ taa Krɛkɩ takayasɩ sakɩyɛ.
Pamazɩɣ se mba kɛna ɛyʊ yɔɔ maɣzɩm kɩɖe tɩnaa (ɛyaa mba pʊcɔ Socrate alɩwaatʊ yɔ, Socrate maɣmaɣ nɛ Platon nɛ Aristote nɛ ŋgbaɣ ndɛ mbʊ yɔ). Mba lubina cɔlʊʊ lɩmaɣzɩyɛ, pamaɣzɩɣ se mba tʊlɩna lɔŋ kpɛlɛkʊʊ tɛ tɔm piye piye ñɩnʊʊ (tomnasɩ dɔnɛ tɛ kpɛlɛkʊʊ nɛ akɔnta labʊ kpɛlɛkʊʊ nɛ tɩyɩnzɩ kpɛlɛkʊʊ tʊma). Krɛkɩ matʊ hiɣ pɩfɛyɩ pekpoo tɩlasɩ ŋñɩɩ, pɩtatalɩ ɖoŋ ɛzɩ pamazɩyaa Room mba yɔ.
Yomaa kpaʊ tʊmɩyɛ kɛpʊdʊʊ yuŋ tʊ weyi ɛtɩna kɩbɩnjaazɩ Krɛkɩ tɛ paɣlaka kɛ kɩbɩnjaazɩ alɩwaatʊ tɩŋga taa. Krɛkɩ taa maɣzɩm tɩnaa laɖaa nabɛyɛ ɛzɩ Aristote mbʊ yɔ tɔŋ se yomaa kpaʊ tʊmɩyɛ kiɖe tɛ kaʊ ŋgʊ kɩtɩna Krɛkɩ ɛjaɖɛ, ŋgʊ lalaa ñɔtɔndʊʊ lɩmaɣzɩyɛ ndɛ.
Miŋgi kewiyaɣ kɩɖɛzaɣ pɩkɛ liɖe taa ɛyaa awiyaa mba pɔtɔɔ kewiɣtu Siini ɛjaɖɛ kpaɣna pɩnaɣ 1368 ŋtalɩ pɩnaɣ 1644 taa yɔ. Ɖɩyaɣ se kewiyaɣ kɩɖɛzaɣ pɩkɛ kewiyaɣ ŋga kɛwɛʊ ɖɩɣa taa ɛyaa kʊɖʊma tɛ tɩmʊʊ taa nɛ pamʊʊ-kɛ ɖama alɩwaatʊ ndʊ wiyaʊ weyi ɛɖɔka-kɛ yɔ ɛsɩkɩ yɔ. Miŋ kewiyaɣ pɩɖɩna Siini ɛjaɖɛ kɛ Han tɛ. 
Kamʊ kewitu alɩwaatʊ ndʊ Yuan kewiyaɣ tɔla Mɔŋgɔlɩ ɛyaa nesi tɛ yɔ nɛ keleɖi kakaa pɩtalɩ alɩwaatʊ ndʊ pamʊ Peekɛɛ tɛtʊ sɔsɔtʊ yɔ pɩnaɣ 1644 taa. Alɩwaatʊ ndʊ Li Zicheng ñaŋgasaɣ kewiyaɣ yɔ ɛlɛ, kpɛdɛɣɛ mbʊ lɛ, Kiŋgi mandchoue kewiyaɣ ɖɩzɩɣ-ɩ yaa lɛɣzɩ-ɩ. Miŋ kewiyaɣ paɣtʊ e-kewiyaɣ alɩwaatʊ (pɛkpɛndaɣ payaɣ se Hadɛ Miŋ) kaawɛ pɩtalɩ pɩnaɣ 1662, pɩnaɣ ŋga poluuzi pa-tɩ Kiŋ kewiyaɣ tɛɛ.
Kewiyaɣ ɖɛzɩɣ kɩɖe ɖʊyʊ, ɛnʊ yɔ wiyaʊ sɔsɔ Hongwu (pɩnzɩ 1368-1398) taka se ɛla ɛ-samaɣ nɛ kɛwɛ ke-yeke ɖoli kʊyʊm haɖaa tɩyɛ nɛ katuu lone kaʊ se kowoki ɖoli nɛ ka-maɣmaɣ kamakʊna ka-tɩ ko-ɖoŋ taa yeke nɛ nabʊyʊ ɛkaɣ pɩtɛɖɩ-kɛ se kaakpɛndɩ ka-tɩ nɛ tɛtʊ sɔsɔtʊ taa ɛyaa tɛ tadɩyɛ wezuu labʊ taa. Ɛ-tɛ ɖanɩɣ maʊ Siini haɖaʊ kiɖe yɔ nɛ haba nɔmɔŋ ɖʊʊ sɩna sakɩyɛ nɛ haɖaʊ tʊmɩyɛ kpa ɖoŋ Ampiiri taa ŋgʊ kɩpaɣzɩna tɔɔnasɩ sakɩyɛ sakɩyɛ kɔnaʊ mbʊ papɩzaɣ se pɛpɛdɩ kɩyakɩŋ weyi ɛɛwɛ kpɛɛ haba nɔsɩ yɔɔ yɔ ɛ-taa.
Pɩlaba mbʊ lɛ, ɛyaa ɖɔɔ tɛtʊ sɔsɔtʊ taa pɩŋ nɛ tadɩyɛ tʊmɩyɛ cɛyɩ siŋ nɛ ɖɔɖɔ nesi tɛ tʊma ɖɔɔ kɛlɛ pɩsɩna nɛ patʊlɩ nesi tɛɛ tʊma ɖɩlaɖɛ sakɩyɛ nɛ pamʊ tʊmɩyɛ ɛyaa kpanɖaŋ sakɩyɛ. Ɛyaa taa pɩlɩŋ sɔsɔŋ weyi pekpele-i weewe tɩnaa taa yɔ ɖɔɖɔ sɩma ɛsakuliye kɩfaɖɛ ndɩ, ndɩ ɖɩ-lɩmaɣzɩyɛ keeke kɛ kʊtɔm nɔmɔʊ yɔ. Papazɩ pa-tɩ posunau canaʊ tɔm mbʊ lɛ, wonduu pɛdɩyaa paɣzɩ pa-tɩ sʊzʊʊ ɛjaɖɛ kewiyaɣ tʊma taa nɛ kpeɣlasi taa caɣyaa tʊma taa, kɛlɛ pakpaɣ ɛsakuliye tɛ wɛtʊ nɛ ɛyaa sɔsaa tɛ laɣsɩ. 
Kpaɣna kpaɣɖʊ 16 alɩwaatʊ taa Miŋ tɔsʊʊ tasɩ huu pɩtɩŋna polinda ajɛyɛ naayɛ tadɩyɛ yɔɔ ɛzɩ Pɔrɩtɩkalɩ, Ɛsɩpañɔɔlɩ nɛ Peyibaa. Siini kaawɛ ɖɔɖɔ pɩ-taa kolombii kɩlɛzɩɣ taa, pɛlɛzaɣ ɖama pa-ñɩm, tɩŋ nɛ kpɩnaa kɛ kɩbɩndɛ nɛ kɩfaɖɛ ajɛyɛ hɛkʊ taa. Tadɩyɛ labʊ nɛ Erɔpʊ ajɛyɛ nɛ Sapɔŋ ñɩndɛ kɔna liidiye sakɩyɛ nɛ pɩpɩsɩ kɩlɛzʊʊ kɩbaŋgʊʊ nakʊyʊ Siini ɛjaɖɛ taa.
Wayi wayi kpaɣɖʊ alɩwaatʊ taa kɛ kewiyaɣ kɩɖɛzaɣ, niikaɣ pɩnaɣ cikpeɣla wɛtʊ caɣa haɖaʊ tʊmɩyɛ, ɛjaɖɛ taa azɛyʊʊ naa nɛ kʊdɔmɩŋ, ŋgʊ politiki fezuu caɣʊ tɔm ɖɩhʊyɛ taa nɛ Ampiiri taa taawɛ ɖiɣɖɩɣ. Tʊma yɔɔ cɔnaʊ tʊmɩyɛ tɔlɩtʊ tɩna kewiyaɣ ɖɛzɩtʊ tɛ ɖɩzɩɣ mbilim.
Kuubaa ɛjaɖɛ kɛna tɛtʊ ñabɩ ndʊ lɩm cɔ-tʊ kpɛɛɛ nɛ pɩta yɔ nɛ tɩwɛ Karayiibi tɛtʊ taa. Kuuba wɛna tɛtʊ ndʊ payaɣ se Antiyi yɔ tɩ-hayʊ kɩŋ nɛ tɩñɔtɩna Karayibi, Mɛkɩsɩɩki lɩm cɔlɔnɛ Atɩlantiiki lɩm. Hadɛ kiŋ lɛ, pɩwɛna Etaaasuunii nɛ Bahamasɩ; wɩsɩ dɩlɩyɛ taa lɛ Mɛkɩsiikɩ ɛjaɖɛ. Wɩsɩ ɖɩɖʊyɛ taa kpem lɛ tɛtʊ ñabɩ ndʊ lɩm cɔɔ nɛ pɩta nɛ payaɣ-tʊ se Tuuriki nɛ Kayiki yɔ piyele hzyʊ kɩŋkpataa lɛ, Kayɩmansɩ nɛ Camayiki.
Karayiibi taa lɛ, Kuubaa wɛna naalɛ ɖeɖe yee pɔcɔŋna ɛyaa ɖɔʊ taa kɔ yɔ. Peeɖe ɛya kpɛndɩ 11 241 161 nɛ tɛtʊ sɔsɔtʊ hɩɖɛ kɔyɔ Haavanɩ. Kʊnʊ ŋgʊ pɔyɔɔdɩɣ yɔ lɛ ɛsɩpaañɔɔlɩ pɩsaɣ pe-liidiye kʊtɔɔyɛ lɛ kuuba peeso nɛ kuubaa peeso liidiye kʊyɔkɩyɛ.
Kuubaa tɛtʊ kɑakɛna tɛtʊ ndʊ Ɛspaañɔlɩ ɛjaɖɛ kakpacaɣ ɖooo pinzɩ1492 nɛ pɩkɔɔ pɩsɩɩna pɩnaɣ 1898 yɔ. Pʊwayɩ lɛ Etaazuuni pɩkɔɔ pɩsɩɩna agoza fenaɣnɛɛlɛ pɩnaɣ 1902. Carlos Manuel de Céspedes kaakɛna weyi ɛkɩla lubu nɛ Kuubaa pɩzɩ nɛ kɩhɛɛna kɩ-tɩ yɔɔ wɛʊ yɔ.
Mɛkɩsiiki kɛna Amerika nɛ hayʊ nɛ hɛkʊ nɛ hɛkʊ taa ɛjaɖɛ naɖɩyɛ. Hadɛ kiŋ lɛ, ɛjaɖɛ ɖɩnɛ ɖɩsɩna kamaɣ kɛ Kuwatemala nɛ Peelizi, hayʊ kiŋ lɛ Etaazuunii, wɩsɩ ɖɩlɩyɛ taa lɛ Mɛkɩsiiki lɩŋgamʊʊ nɛ Karayiibi teŋgu piyele nɛ wɩsɩ ɖɩɖʊyɛ taa lɛ Pasɩfiki Lɩŋamʋʋ. Keteŋa kpeekpe taa lɛ ɛjaɖɛ ɖɩnɛ ɖɩkɛ hiu nɛ naanza ñɩnɖɛ kɛ walanzɩ taa. Ɖɩ-walanzɩ taa wɛ ɛzɩ 2 000 000 km2 yɔ nɛ ɖɩkɛ 11 ñɩnɖɛ kɛ ɛyaa ɖɔʊ taa.
Keteŋa kpeekpe liidiye koozaɣ sɔsɔwa tɔŋ se pɩnaɣ 2014 taa lɛ ɛyaa kpɛnda miliyɔɔna 123,8 nɛ pa-taa lɛ sakɩyɛ yɔɔdɩɣ ɛsɩpañɔɔlɩ. Mɛkɩsiiki taa ajɛya cɩkpena wɛ hiuwaa naatozo nɛ kʊɖʊm nɛ pɩtasɩna ɖenɖe tɛtʊ sɔsɔtʊ Mɛkɩsiikoo wɛɛ yɔ. 
Ɖooo pɩnzɩ 1521 taa kɛ Ɛsɩpaañɩ paɣzɩ Mɛkɩsiiki kpacayʊʊ pɩkɔɔ pɩtalɩ ɛzɩ pɩnzɩ 300 yɔ nɛ pɩkɔma pɩtalɩ pɩnaɣ 1810 ɛlɛ Mɛkɩsiiki ñɩnɩʊ kpem se kɩwɛɛ kɩ-tɩ yɔɔ. Pɩnaɣ 1813 taa lɛ, M;kɩsiiki se kɩwɛ kɩ-tɩ yɔɔ ɛlɛ pɩnaɣ 1821 taa kɛ pɔkɔma papɩzɩ nɛ pɛwɛɛ pa-tɩ yɔlɔ yelie.
Kpana mbʊ yɔ, yoŋ ɖeke wɛna nɛ ɖiuɖiu caaʊ fɛyɩ. Pɩkɔma pɩla se Porfirio Diaz kpaɣ kpelaɣ lɛ laŋhɛzɩyɛ nɛ ɖiuɖiu caaʊ wɛɛ. Pɩnaɣ 1910 taa kɛ pakʊ Porfirio Diaz.
Ɛjaɖɛ ɖɩnɛ ɖɩkɛna kacalaɣ ñɩnɖɛ kɛ Ameriki-latiini taa se ɖɩsʊʊ OCDE taa. Mɛkɩsiiki wɛ ONU taa, OMC taa, G20 taa nɛ keteŋa yɔɔ aŋgba sɔsɔna taa. Ɛsɩyɛ ekpena nʊmɔʊ taa lɛ, ɖɩkɛna hiu nɛ naatozo ñɩnɖɛ wena a-taa ɛyaa kɩlɩɣ wobu yɔ.
Suwiisi kɛna Erɔpi nɛ hɛkʊ nɛ hɛkʊ taa ɛjaɖɛ naɖɩyɛ. Nabɛyɛ  tɔŋ se ɛjaɖɛ ɖɩnɛ ɖɩwɛna wɩsɩ ɖɩlɩyɛ taa nɛ cantɔŋnaa nɛɛlɛ nɛ looɖo kpɛndɩna nɛ pɩlɩɩ ɛjaɖɛ nɖɩ. Suwiisi tɛtʊ sɔsɔtʊ payaɣ se Bɛɛrɩnɩ nɛ nabɛyɛ yaɣ-ɖɩ se Tɛtʊ sɔsɔtʊ kɩkpɛndɩɣ. Ɛjaɖɛ ɖɩnɛ nɛ ɖ,i-ɩhadɛ kiŋ lɛ Itaalii ɛjaɖɛ wɛna piyele wɩsɩ ɖɩɖʊyɛ taa lɛ Fransɩɩ ɛjaɖɛ; hayi kɩŋ ñɛwɛna peeɖe.
Teŋu nakʊyʊ fɛyɩ Suuwiisi cɔlɔ kpam ɛlɛ pɔɔ ŋga payaɣ se Rɛŋ yɔ kɔ-yɔɔ lɛ ɛjaɖɛ ɖihiku teŋu lɩm. Ɛjaɖɛ ɖɩnɛ ɖɩxalanzɩ taa makɩɣna ɛzɩ 41 285 km2 mbʊ yɔ. Suwiisi ɛjaɖɛ taa ɛyaa ɖɛ miliyɔɔnaa kitoozo nɛ pʊŋ taa kɛ eyaa kɩlɩ wɛʊ nɛ pɔŋ ɛnʊ ɛ-taa kɔyɔ Suurisɩ nɛ Zeenɛɛvɩ. Tɛtʊ natʊlɛ tʊnɛ tɩ-taa kɛ ɛsɩntaa wobu nɛ tɔsʊʊ kɩlɩ wɛʊ nɛ ketŋa kpeekpe taa ɖɔɖɔ lɛ, tɩkɛ tetʊ sɔsɔtʊ kpem ɖɔɖɔ.
Suwiisi taa ajɛya cikpena naayɛ kaawɛ cabɩ cabɩ nɛ atɩŋa anɩɩna ɖama nɛ akpɛndɩ kpɛm nɛ awɛɛ kewiyaɣ kʊɖʊmaɣ tɛɛ. Kɩkpɛndɩɣ ŋgʊ kɩwɛ ɖooo kɩyɛna fenaɣ kacalaɣ pɩnaɣ 1291 nɛ paa kɩyɛna fenaɣ ŋga lɛ, pɩkɛna ɛjaɖɛ nɖɩ kasandʊ sɔsɔtʊ. Suwiisi ɛjaɖɛ paafɛyɩna politiki yaa sɔɔjɛtʊ tɔm nɛ pɩnaɣ 2002 taa kɛ ɛjaɖɛ ɖɩnɛ ɖɩsʊʊ keteŋga kpeekpe ajɛyaa kɩkpɛndɩɣ ŋgbɛyɛ nɖɩ payaɣ se ONU yɔ ɖɩ-taa.
Ɛjaɖɛ ɖɩnɛ ɖɩ-taa kɛ Krʊwaa-Ruuzi ñɔɔ. Kʊnʊmɩŋ weyi pɔyɔɔdɩɣ Suwiisi yɔ ɛnʊ yɔ: Caama, Fransɩ, Itaalii nɛ Romansɩ. Kʊnʊmɩŋ niitozo kɛna weyi pɔyɔɔdɩɣ komina taa nɛ pawɩlɩɣ ɖɔɖɔ sukulinaa taa yɔ. Pʊtɔbʊʊ kɛlɛ se Roomansɩ ɖeke fɛyɩna pɩ-taa. Kedeŋa kpeekpe taa lɛ, Suwiisi ɛjaɖɛ kɛna naalɛ ñɩnɖɛ kɛ ɖenɖe ɛyaa kɩlɩɣ kpadɩyʊʊ yɔ. Ɛsɩyɛ ekpena nʊmɔʊ taa lɛ ɛjaɖɛ ɖɩnɛ ɖɩ-taa ɛyaa kɩlɩɣna tʊmɩyɛ nɖɩ labʊ. Keɖeŋa kpeekpe taa lɛ Suuriisi nɛ Senɛɛvɩ tɛtʊ wɛ tɛtʊ ndʊ ndʊ tɩkɩlɩ keɖewa yɔ tɩ-taa.
Modèle:Eerɔpʋ
Pakidaadɩ kɛna Irakɩ ɛjaɖɛ taa tɛtʊ sʊsɔtʊ nɛ tɩwalanzɩ taa makɩɣna ɛzɩ kɩlomɛmetanaa agbapa 1 134 yɔ. Pakalɩo ɛyaa kɛ tɛtʊ ndʊ tɩ-taa pɩnaɣ 2012 lɛ, pɛwɛ ɛzɩ 10 710 350 yɔ nɛ kilomɛta kʊɖʊmʊʊ yɔɔ lɛ ɛyaa ɛzɩ 9 445 yɔ papɩzʊʊ nɛ pana. 
Payaɣ Pakidaadɩ maalika yɔɔ cɔnɩyʊ se Zekra Alwach. Tɛtʊ tʊnɛ tɩwɛ Iirakɩɛjaɖɛ hɛkʊ taa nɛ wɩsɩ ɖɩlɩyɛ taa kiŋ nɛ lɩm pɔɔ ŋga payaɣ-kɛ se Tiiri yɔ kalɩɣna Turki lɛ, peeɖe kɛtɛzʊʊ  na nɛ pʊcɔ kɩtalɩ kɩkpɛndɩ Efirati pɔɔ taa. Yeee pakpaɣ pakidaadi tɛtʊ tɩŋga payɩ kɔyɔ tɩ-taa ɛyaa ɖɛ ɛzɩ miloyɔɔnaa lʊbɛ yɔ. 
Tɛtʊ ndʊ, tɩkɛ naalɛ ñɩnɖɛ kɛ ɛyaa ɖɔʊ taa kɛ Araabʊ ajɛya kpeekpe taa nɛ Mʊwayɛŋ-Oriyaŋ taa. Tɛtʊ tʊnɛ tɩ-taa ɛsɔtaa looɖaa, tataa ñɩna yaa sulukiŋ kpayɩsɩ ndɩ ndɩ tɩŋʊna. Kpaɣ ɛzɩ ɖooo pɩnaɣ 2008 nɛ sɔnɔɔ mbʊ yɔ Pagidaadɩ tɛtʊ kpeekpe taa you sʊsɔʊ nakƴʊ wɛɛ nɛkɩñamsʊʊ tɛtʊ ndʊ pɩlɩɩna you ŋgʊ kʊkʊ ñɛwɛ Iirakɩ ɛjaɖɛ kpeekpe taa yɔ kʊ yɔɔ.
Isitanbuli kɛna Tuurkii ɛjaɖɛ taa ɛsɛkuliye tɛtʋ sɔsɔtʋ. Peeɖe ɖɖoɖɔ kɛ tadɩyɛ labʋ nɛ tɔnʋʋ taa kpekpeka tʋma kɩlaa.  Peeɖe ɖɔɖɔ kɛ ɛyaa kɩla ɖʋ kɛ Turiki ɛjaɖɛ taa. Pɩnaɣ 2014 taa pakalɩ ɛyaa kɛ Isitanbili tɛtʋ taa lɛ, pɛɖɛ ɛyaa ɛzɩ miliylolonaa 15 yɔ ɛlɛ tɛtʋ ndʋ tɩ-hɛkʋ taa ɖeyi ɖeyi ɖeke lɛ ɛyaa kpɛnda pɩnaɣ 2016 taa kɛ 14 804 116. Pʋ-tɔbʋʋ se keteŋa kpeekpe taa lɛ, Isitanbuli tɛtʋ wɛ tɛtʋ ndʋ tɩ-taa ɛyaa kɩla ɖɔʋ yɔ. 
Isitanbuli tɛtʋ wɛ Eerɔpu nɛ Azii pɛ-hɛkʋ taa. Ɛlɛ tɛtʋ ndʋ ɛzɩma tɩɩwɛ Eerɔpu keteŋa hɔɔlʋʋ taa yɔ, pʋyɔɔ kɛ tɛtʋ tʋnɛ payaɣ-tʋ se Eerɔpu ñɩndʋ. Tɛtʋ tʋnɛ papaazɩɣ-tʋ yaʋ se Isitanbuli, pɩtakɩlɩ leeɖɩɣ. Lakɩŋ fenaɣ 28 pɩnaɣ 1930 taa kɛ papaazɩ-tʋ yaʋ mbʋ. Pɩyele ɖooo lɛ payawaɣ-tʋ se Piizansi (Byzance). Pɩɩkɛ agoza fenaɣ 11 pɩnaɣ 330 taa nɛ pɩɩkɛna hɩɖɛ ɖʋʋ kɛ roma wiyau sɔsɔ weyi payawaɣ-ɩ se Constantin 1er yɔ. Pɩwayɩ lɛ paya tɛtʋ ndʋ se Deuxième Rome, Piizansɩ (Byzance), nɛ Konsitantiinopɩlɩ (Constantinople). Kpaɣ pɩnaɣ 2004 taa lɛ Isitanuli maaliki yɔɔ cɔnɩyʋ kɛ payaɣ se Kadir Topbas (AKP).
Pombe yaa Mumbayɩ kɛna Ɛɛndɩ ɛjaɖɛ taa weyi payaɣ se Maharashtra yɔ ɛ-tɛ tɛtʊ sʊzɔtʊ. Pɩnaɣ 2011 taa kɩgalʊʊ ŋgʊ pakalaa yɔ, panaa se ɛyaa kpɛnda miliyɔɔnaa 12 478 447. Ɛndɩ ɛjaɖɛ  taa payɩ lɛ, Pombe tɛtʊ kɩlɩna paɣlʊʊ nɛ yee pɛkpɛndɩna Mumbayɩ tɛtʊ ndʊ tɩ-tɛ ageeta cɩkpɛna payɩ kɔyɔ ɛyaa pɛnaɣ peeɖe yɔ pakɩla ɛzɩ miliyɔɔnaa 18 414 288 yɔ. Mumbe tɛtʊ taa ageeta cɩkpena, anaa yɔ: Navi Mumbayɩ, Piwandɩ, Kaliyanɩ, Ulasinagarɩ nɛ Tani.
Keteŋa kpeekpe taa lɛ, Mumbaɩ tɛtʊ tʊnɛ tɩkɛ looɖo ñɩndʊ kɛ tɛtʊ sʊzʊtʊ kpeekpe taa. Ɛndɩ ɛjaɖɛ taa lɛ, Mumbaɩ tɛtʊ kɛŋna tɛtʊ ndʊ tɩkɛna tadɩyɛ tɛtʊ sʊzɔtʊ sɩŋŋŋ yɔ. Keteŋa kpeekpe taa lɛ Mumbayɩ wɛ tɛtʊ hiu ndʊ tɩ-taa liidiya kɩlʊʊ sʊ yɔ a-taa. Ɛzɩma Mumbayɩ tɛtʊ taa liidiya nɛ laŋhɛzɩyɛ pɛwɛɛ sɩŋŋŋ yɔ lɛ, Ɛndɩ ɛjaɖɛ kpeekpe taa evebiya nɛ pɛlaa nɛ piya yaa sʊsaa maɣmaɣ kʊyʊʊ polona taa nɛ peseɣ powoki tɛtʊ ndʊ tɩ-taa se pɩwɛ ɛzɩma kɔyɔ pɛhɛzɩ kʊñɔŋ tɔɔʊ pazɩ.
Mbʊ yebina nɛ peeɖe tɛtʊ taa lɛ sɔnzɩ ndɩ ndɩ sakɩyɛ wɛɛ. Payaɣ Mumbayɩ maalika ñʊʊdʊ se Shraddha Jadhav nɛ kɔmɩsɛɛrɩ sʊsɔ kɔyɔ Jairaj Phatak.
Tokiyo kɛŋna Sapɔŋ ɛjaɖɛ taa tɛtʊ sɔsɔtʊ. kabɩyɛ taa lɛ, Tokiyo tɔbʊʊ kɛlɛ se « Wɩsɩ ɖɩlɩyɛ taa tɛtʊ sɔsɔtʊ ».  Kɩyɛɛna fenaɣ taa pɩnaɣ 2016 taa pakalɩ tɛtʊ tʊnɛ tɩ-taa ɛyaa lɛ pɛkpɛnda ɛyaa miliyɔɔnaa 13 622 267; yee pɩkɛ tɛtʊ tʊnɛ tɩ-hɛkʊ taa siŋŋŋ kɔyɔ, pɛkpɛnda miliyɔɔnaa 42 794 714. 
Keteŋa kpeekpe taa lɛ, Tokiyo tɛtʊ taa kɛ ɛyaa kɩla ɖɔʊ kɛ tɛtʊ sɔsɔtʊ kpeekpe taa. Sapɔŋ ɛjaɖɛ taa akeeta 47 wɛna nɛ a-taa kɔyɔ Tokiyo ñɩnɖɛ. Tɛtʊ tɩunɛ tɩ-taa kɛ Sapɔŋ ɛjaɖɛ taa tʊma sɔsɔna kɩla wɛʊ. 
Peeɖe palakɩ politiki kediizɩsɩ sɔsɔsɩ payɩ, peeɖe ɖɔɖɔ kewiyaɣ kpelaɣ yɔɔ caayʊ wɛɛ, komina ñʊʊtʊ wɛ peeɖe ɖɔɖɔ wɛɛ  pɩna paɣtʊ lɩzɩyaa ɖɔɖɔ, minisinaa tɩŋga mba pɛwɛ kewiyaɣ taa yɔ patɩŋga ɖɔɖɔ pɩtasɩna ajɛya lɛɛna lone taa caɣya wɛɛ ɖɔɖɔ.
Ɖooo lɛ, Tokiyo kaakɛŋna kpakpasɩ kpayaa hɔɔlʊʊ taa ɛyaa nɛ payawaɣ-tʊ se Edo nɛ pʊtɔbʊʊ nɛ kabɩyɛ taa se lim pɔɔ ɖɩkatɩyɛ. Kacalaɣ sɔdʊ ŋgʊ kaya tɛtʊ tʊnɛ kɛ hɩɖɛ se Tokiyo yɔ payaɣ-ɩ se wiyao Tokugawa Ieyasu.
Kanzɩ kɛ Ɛndɩ nɛ hayi kiŋ pɔɔ. Ka-ɖalakɩŋ lɩna kɛ-tɛ ɖɩñɔyɛ taa kpaɣ kilomɛtanaa 2500 nɛ pɩtalɩ kilomɛtanaa 3000. Ka-walanzɩ makɩɣna kilomɛtanaa 907000 nɛ kɛ-tɛ handala fɛɛʊ kɛ kʊyʊmʊ nɛ Bramaputra ñɩŋgʊ. Kanzɩ pɔɔ ŋga kɛkɛŋna pɔɔ kiɖeɖeya kɩlaʊ pɔsɩ lʊbɛ taa Ɛndɩ ɛjaɖɛ taa.
Pʊwayi lɛ, kɛtɛzɩɣ Haridwar pɔɔ. Kaka tɛ kʊkʋyʋmʋŋ taa maɣna mɛtanaa 300 nɛ kekpeŋ nɛ katɩŋɩɣna Ɛndɩ-Kanzɩtiki kɛdɛŋa taa. Kɛfɛyɩna kʊkʊyʊmɩŋ pʊɖɔɔ mbʊ lɛ, kɛwɛna pɔsɩ cɩkpesɩ. Pɔsɩ nzɩɩ yɔ nɛ sɩ-ɖalakɩŋ: Yamʊna pɔɔ ɖalakɩŋ maɣna kilomɛtanaa 1300 nɛ karnalɩ pɔɔ ɖalakɩŋ maɣna kilomɛtanaa 1080 Chapra tɛtʊ taa nɛ Gandak pɔɔ ɖalakɩŋ maɣna kilomɛtanaa mɩnɩŋ lʊbɛ Hajipuur tɛtʊ taa nɛ Ramganga pɔɔ ɖalakɩŋ kɔyɔ kilomɛtanaa 640 pʊcɔ ŋtalɩ Allahabad nɛ Sone ɖalakɩŋ kɔyɔ kilomɛtanaa 784 Patna tɛtʊ taa, nɛ Koshi ɖalakɩŋ maɣna kilomɛtanaa mɩnɩŋ lʊbɛ Bhagalpuur cɔlɔ nɛ Gomtɩ pɔɔ ɖalakɩŋ kɔyɔ kilomɛta waa 675 Varanasi cɔlɔ nɛ Damodar pɔɔ ɑlakɩŋ kɔyɔ kilomɛtanaa 541 Kalkuta nɛ haɖɛ kiŋ.
Kanzɩ pɔɔ woki nɛ kɛkpɛndɩɣ lɩm ɛwadɩyɛ nzʊlʊmɩyɛ nɖɩ payaɣ se Bengale yɔ ɖɩ-taa nɛ pɩkpɛndɩɣ pɩpɩsɩ handala fɛʊʊ sɔsɔʊ. Fɛʊʊ ŋgʊ payaɣ se Sundarbans yɔ kɩ nɛ Brahmapoutre fɛɛʋ pesidiɣ ɖama taa yɔ. Ɛndɩ pɩlɩŋa nakɛyɩ, handala fɛʊʊ ŋgʊ kɩ-taa pɩsɩna Hooghly, ŋgʊ kɩtɛzɩɣ Kalikuta pɔɔ yɔ. Pɩlɩŋa sɔsɔɔ nakɛyɛ ŋga kekpeŋ Paŋgɩladɛɛsɩ taa yɔ, ka-hɩɖɛ lɛ Padma, pɔcɔ kɛkpɛndɩ kadɩ nɛ Brahmapoutre nɛ pɩpɩsɩ Meghna.
Pasifiki Lɩŋgamʊʊ kɛna lɩŋgamʊʊ ŋgʊ kɩkɩla walɩɣ lɛɛŋ payɩ keteŋga kpeekpe taa yɔ. Kɩ-walanzɩ taa makʊʊna 166 241 700 km²; yaa ɛzɩ pɛtɛya keteŋga kpeekpe tam nautozo kɔ yɔ, kɩ-ɖeke kɩkpakɩɣ hɔɔlʊʊ kpem. Pasifiki Lɩŋgamʊʊ ŋgʊ kɩwadɩɣna Océanie tɩŋga nɛ tɛtʊ ñabɩ natʊyʊ ndʊ lɩm cɔɔ nɛ pɩtaa yɔ pɩna tɛtʊ ndɩ ndɩ ndʊ lɩm cɔɔ-tʊ nɛ pɩtaa nɛ tɩtakɩlɩ poliŋ nɛ ɖama yɔ;  ɛzɩ: Asia taa yɔ (Japɔŋ, Filipini, Insulinde). Asia, Ositraalii nɛ Amerika pɔpcɔna Pasifiki Lɩŋgamʊʊ kpɛɛɛ nɛ pɩtaa. Hadɛ kɩŋ lɛ, Ostraali Lɩŋgamʊʊ pɩzɩnaa. Hadɛ kɩŋ peeɖe ɖɔdɔ lɛ, caŋga ŋga ka-wayɩ alɩwaatʊ  lɛzɩɣ yɔ, kɛwɛ meridien 180 ñɩŋgʊ ɖeyi ɖeyi.
Sahara kɛna kañɩmbʊsaɣ tɛtʊ sɔsɔtʊ ndʊ tɩwɛna Afrɩka keteŋa hɔɔlʊ nɛ kɩhayʊ kɩŋ yɔ. Kpaɣ wɩsɩ ɖʊɖuyɛ teŋʊ yaa Atlantika lɩŋgamʊ pɩwolo pɩsɩna teŋʊ kɩsɛɛmʊ lɛ, kɛdɛ ɖaalakɩŋ taa makɩɣna ɛzɩ kilomɛtanaa 7500. Pamaazɩ-tʊ tɩ tɛ ɖaalakɩŋ kpɛɛɛ nɛ pʊcɔɔ pɩta yɔ, pɩlakɩ kɩlomɛta ɛgbɔŋ hiu nɛ naalɛ. Tɛtʊ ndʊ tɩwɛ mbʊ pɩɖɛ teŋʊ lɛɛkʊ kɩsɛɛmʊ yɔɔ nɛ tɛtʊ maɣzɩya ñɔtɔŋ se pɩkɛ sahara nɛ Arabiya kañɩmbʊsaɣ  tɛtʊ ndʊ tɩfaɣ Afrika wɩsɩ ɖɩɖʊyɛ kpaɣ nɛ Senegalɩ pɔɔ kidiiliŋ yɔɔ pʊkɔɔ pɩtalɩ Mongolia ɛjaɖɛ taa yɔ.
Sahara kañɩnbʊsaɣ kɛnɛ wɩlɩŋ nɛ sʊŋgaɣ tɛtʊ sɔsɔtʊ kɛ kedenga kpeekpe yɔɔ.Tɩtɛyʊ Afrika keteŋa, kpaɣ kɩhayʊ ŋwolo ŋsɩɩna kɩhadɛ. Tɩwalɩ pɩŋŋŋ pɩkɔ pɩtalɩ ɛzɩ ajɛya hiu kɛ mbʊ yɔ. Ajɛya anaa lɛ: Alizeerii, Tuniizii, Marɔkɩ, Liiberiya, Egipiti, Sudaanɩ, Caadɩ, Nizɛɛrɩ, Maalii, Moritaanii nɛ Sahara Wɩsɩ ɖɩɖʊyɛ tɛtʊ ndʊ tɩyɔɔ hɔmtʊ wɛ tɩyɔɔ kpaɖɩɩɩ halɩ nɛ sɔnɔ yɔ. Ŋcɔnaa kɔyɔ, kañɩnbʊsaɣ tɛtʊ ndʊ tɩtaa, ɖenɖe kañɩnga wɛɛ yɔ, pɩkpaɣ hɔɔlɩŋ ɛzɩ 20% yɔ ɛlɛ pɩtaakɛ mbʊ ɛyaa kamaɣzaɣ. Nʊmɔʊ woɖaa sakɩyɛ sɩma mbʊ kañɩnbʊsa kañɩnbʊsaɣ ɛjaɖɛ kɛnaa yɔ. 
Kañɩnbʊsasɩ pʊʊŋ weyi payaɣ se Grand Erg oriental ne Grand Erg Occidental yɔ. Pɩwɛɛ mbʊ lɛ nɔɔyʊ ekeŋna pʊʊ taa ñɩndʊ cɔlɔ. Ɖɩkpaɣ ɛzɩ Hoogar, Tassiili, Tibɛstɩa yɔ nɛ ɛhaɣsɩ lona yaa kañɩŋa pɛ lona. Kañɩn-piisi kpaʊ nɛ tibu, ɛwaɣsɩ nɛ pʊʊŋ Tadrart nɛ Acacusta; mbʊ pʊ wɛ sahara kañɩnbʊsaɣ ŋga kɛwɛ Liibia ɛjaɖɛ wɩsɩ ɖ,ɩɖʊyɛ nɛ nɖɩ ɖɩwɛ ɖɩ-hadɛ kiŋ taa...
Arabia kʊnʊŋ taa lɛ, sahar tɔbʊ kɛlɛ se kañɩnbʊsaɣ. Nɛ paa kʊnʊŋ ŋgʊ kɩsɩma mbʊ se Afrika tɛ kañɩnbʊsaɣ ŋga payaɣ mbʊ.Tiniri hɩɖɛ tɔbʊ se kañɩnbʊsaɣ tamacheque kʊnʊŋ taa. ŋgʊ kɛna tʊwaarɛg mɛwɛ mɛndɛ wa kʊnʊŋ nɛ hɩɖɛ kɛ Tʊwaɖɛg waa mba paha sahara wɩlɩŋ kɩkɩlɩŋ hɔɔlɩŋ taa nakʊyʊ Nigɛrɩ nɛ kɩ-hayʊ kɩŋ taa mba.
Kañɩnbʊsaɣ tɛtʊ ndʊ tɩkɩlɩna walʊ nɛ ɖɔɖɔ lɛ ndʊ pasɩma se tɩkɛ kañɩmbʊsaɣ paaa mbʊ yɔ wɩlɩŋ sɔsɔŋ wɛ peeɖe sɩŋŋŋ (tɛʊ nɩɣ ceeka ñɩɩɩ yem ɛlɛ kɩnɩɣ naayɔɔ ɖoŋ ɖoŋ). Pʊwayɩ ɖɔɖɔ lɛ, ɖɩnaɣ wɩlɩŋ tɛtʊ lone lɛɛɖɛ, tʊtʊtaa lɛ, pɔsɩ taa ɖeke kɛ papɩzɩɣ pana tɩŋ nɛ ñɩtʊ pazɩ. Lona lɛɛna taa lɛ, wɩlɩŋ maɣnaa nɛ tɛʊ nɩɣ pɩna,g taa ɛzɩ milimɛtaa naa ɛzɩ 50 mbʊ yɔ nɛ tɩŋ yaa hɔɔlɩŋ weyi ɛtaa tɩŋ kɩlɩ wɛʊ yɔ, ɛnʊ lɛ Oueds waa taa. Ɛtaa wɩlɩŋ takɩlɩ yaa nikaɣ takɩlɩ ɖɔɖɔ sɩŋŋŋ. Hɔɔlʊʊ kɩkpɩlɩɣ ŋgʊ ka-taa wɩlɩŋ kɩlaa yɔ, ɖɩpɩzɩɣ ɖɩna Sahara,  Arabiya, Syria kañɩnbʊsaɣ (Syria, Jordania nɛ Irakia), Dasht-e kavir (Iran), Dasht-e Lut (Irania), Thar (India) nɛ pɩkpaɣ pɩtalɩ Asia hɛkʊ nɛ hɛkʊ taa (Karaboum, KyzylKum nɛ Chine tɛtʊ taa lɛ panaɣ Taklamakan nɛ Gobi kañɩnbʊsaɣ ɛjaɖɛ.
Mbʊ pʊkɔŋna wɩlɩŋ ɛnʊ yɔ, mbʊ lɛ se heelim mbʊ pɩmakɩ nɛ pɩkɔŋna tɛŋ yɔ, pɩfɛyɩ: hayʊ heelim nɛ wɩsɩ ɖɩɖʊyɛ mbʊ, nɛ wɩlɩŋ ɛnʊ ɛkɔŋnana lʊŋɩyɛ kadadayaɣ nɛ pɩleeɖuu kamaɣ tatɩɩɩ fɛyɩ ɖɔɖɔ.
