Michelangelo Buonarroti (Caprese Michelangelo, 6 de martu 1475 – Roma, 18 de frealzu 1564) est istadu  unu iscultore, architeto e pintore italianu.
Articulu in logudoresu
Miguel de Cervantes (Alcalà de Henares, 1547 - Madrid, 1616) est istadu unu iscrittore ispagnolo.Est istadu puru unu militare chi ada partetzipadu a sa battaglia de Lepanto. Calchi annu a poi fattu presoneri dae corsaros turcos est finidu ischiavu in nord africa. Torradu in Ispagna at tentu una vida diffitzile e tribulada
S'obera sua pius importante est Don Chisciotte della Mancia, romanzo
Publio Virgiliu Marone (Mantova, 15 de santuaine 70 a.C. – Brindisi, 21 de cabidanni 19 d.C.) est istadu  unu poete romanu antigu.
Virgiliu (in latinu: Publius Vergilius Maro) est istadu unu poetes de s'epoca de Augusto, connottu printzipalmente pro sos tres obera suas sa Bucolica, Georgica e su poema epicu Eneide. Umpare a Ovidio e Orazio costituit sos tres poete canonicos.
Édith Piaf, naskida Édith Giovanna Gassion (Parigi 19 de Nadale 1915 - Grasse, 10 de santuaine 1963), fit una cantante frantzesa e icona culturale edd'est guasi universalmente cussiderada sas pius grande cantante populare frantzesa de sempre. Fra sas cantones suas pius famosas "La vie en rose" (1946), "Hymne à l'amour" (1949), "Milord" (1959), "Non, je ne regrette rien" (1960), "l'Accordéoniste" (1941), "Padam...Padam", e "La Foule".
Articulu in campidanesu
Stanley Kubrick (New York, 26 luglio 1928 – Harpenden, 7 marzo 1999) est istadu unu regista, sceneggiatori e produttori cinematograficu statunitensi naturalizzau britannicu, considerau unu de is prus importantis de su XX segulu.
Gottfried Wilhelm Leibniz (Lipsia 1 de triulas 1646 – Hanover 14 de santandria 1716) est istadu unu scientziadu e filosofu tedescu.
Issu est istadu educadu in leges e in filosofia. Adi serbìu cumente factotum pro duas mannas domus tedescas de nobiles (una nci bessire cumente domu reale britannica). Leibniz est istadu unu diplomaticu e politicu importante in su tempu suu. Est istadu importante meda puru pro sa filosofia e pro sa matematica. Adi inbentadu su calculus indipendentemente de Isaac Newton, e sa notatzione sua est cussa chi est usada immoi puru. Adi inbentatu su sistema binariu puru, cussa chi est sa base de sos carculadores.
In filosofia, est arrecordadu pro s'otimismu. Sa conclusione sua est chi s'universu de nosus est su prus bellu chi Deu podia faghere. Leibnitz est istadu unu de sas ratzionalistas prus importantes de su seculu 17. Sa filosofia sua castiat a sa traditzione scolastica, e anticipat sa logica e s'analisi de oe.
Leibniz adi donadu puru sos prus mannos contributos pro sa fisica e pro sa tennica, e adi postu sos bases pro s'artras materias, cumente sa biologia, sa meighina, sa geologia, sa teoria de is probabilitades, sa psicologia e s'informatica. Issu adi iscritu puru de politica, de lege, de etica, de teologia, de istoria e de filologia. Adi iscritu puru poesias.
Confùtziu (Kǒngzǐ, 孔子 o Kǒng Fūzǐ, 孔夫子 - Mastru Kong) (551 a.C. – 479 a.C.) est istadu unu filosofu tzinesu. Sa filosofia sua at dau bida a una traditzione culturale, su Confucianesimu (Rújiā 儒家): sos insinzos suos an influentzadu a fundu su pensamentu e s'istiliu de vida de sos cinesos, coreanos, giapponesos e vietnamitas.
Karl Marx (Treviri, 5 de maiu 1818 – Londra, 14 de martu 1883) est istadu unu filosofu tedescu. Umpare a Friedrich Engels aiat fundadu sa teoria marxista e semper umpare aiana iscrittu in su 1848 su Manifesto de su Partidu Comunista.
Articulu in nugoresu
Lisandru Mannu est naschiu in su 20 o 26 de trivulas de su 356 in antis de Cristu e siche fit mortu in su 10 de lampadas de su 323. Fit un'imperadore grecu de sa Matzedonia, e s'ammentat oje comente unu zeniu in s'arte militare. Teniat trintatres annos cando fit ispirau, ma si podet narrer chi aiat concuistau tottu su mundu chi tando connoschian sos anticos.
Tommaso d'Aquino (Aquino/Roccasecca, provintzia de Frosinone, 1225 – Fossanova, 1274).Santu. Dominicanu o de s'Ordine de sos Preigadores. Est istadu unu filosofu italianu ( ada valorizadu sa filosofia de Aristotele applichendela po sa teologia cristiana) e unu teologu, de sos mannos. Discipulu de Sant'Alberto Magno, ada insegnadu in Parigi, Roma e Napoli. Ada iscrittu sa Summa Theologiae, unu monumentu de dottrina teologica; Summa contra Gentiles ( un'atera opera importante) e ateros Trattados. Sa festa sua su 28 de bennalzu.
Scolasticu e teologu, nomenau "Doctor Angelicus" o "Doctor Universalis"
Democratzia est una peraula chi derivat dae su gregu δημοκρατία chi cheret narrer "potere de su populu". 
Democratzia est unu forma de guvernu in ue su potere est gestidu dae unu parlamentu cumpostu dae rappresentates (o delegados) elègidos cund unu sistema elettorale dae su populu.
campidanesu · logudoresu · nugoresu
Abortu est unu trèmene mèigu sientìficu pro designare s'interrùmpida de s'ingraidèntzia peri de sa bogadura de su fedu in antis chi custu siat vivìbile intre sa de 20 e sa de 28 chidas. In su vocabolàriu comunu de sa limba sarda si seberat intre abortu de is umanos (istrumadura o fintzas istrumera, istrumu, dae su latinu exterminium), e abortu de is bèstias (aurtida o fintzas aurtidura, aurtimentu, dae su latinu abortus).[1]
Podet èssere ispontàneu o indùidu. S'istrumadura ispontànea est sa pèrdida de su fedu chentza de interventu umanu perunu. Podet èssere atzidentale (pro neghe de un'infetzione, unu corpu, una toscadura, una nèsiga de su fedu…) in una persone chi giai at tentu ingraidèntzias normales, o regulare cando una malformatzione, unu difetu ormonale o cale si siat àtera càusa faghet impossìbile chi su fedu potzat crèschere normalmente. Sabortu induidu oabortu provocadu est su resultu de sas atziones cumintzadas cun s'intentzione de interrùmpere s'ingraidèntzia.
Si faeddat de istrumadura terapèutica cando, intre àteros, sa sighida de s'ingraidèntzia o su illieròngiu signìficant unu riscu grae pro sa vida de sa mama, pro evitare sa nàschida de unu pipiu cun una maladia connàschida o genètica grave fatale o chi ddu cundennet a patimentos o disabilidades graes meda, o pro minimare su nùmeru de fedos in ingraidèntzias plùrimas fintzas a unu nùmeru chi fatzat su riscu atzetàbile.
In su casu de ingraidèntzia non disigiada, si podet provocare s'istrumadura, cando sa fèmina detzidet ca non podet o non cheret tènnere su pipiu pro resones personales, sotziales, psicològicas o de salude mentale. Custos critèrios podent èssere legìtimos o nono, segundu su marcu legale chi currispondet. Praticadu dae professionistas de sa salude abilitados e cumpletadu cando pretzisu cun apògiu psicològicu e sotziale, su riscu de complicatziones sanitàrias o psicosotziales est mìnimu.[2][3] Custa forma de abortu provocadu a s'ispissu est matèria de cuntierras èticas e de impedimentos legales. In is paisos de s'Unione Europea est autorizadu, intro sos lìmites de sa lege.
S'istrumadura clandestina, sende chi est esecutadu dae personale non sanitàriu, a s'ispissu chentza de mesuras de igiene apropiadas, o chentza de una preparatzione o una sighidura adatos, est una de sas càusas printzipales de morte in fèminas giòvanas, mescamente in is paisos prus pagu isvilupados. In totale, cada annu morint unas 70.000 fèminas pro custa resone, mescamente in Àsia, in ue si produit su 55% de sas istrumaduras clandestinas.[4]
Sa Limba Grega est una limba indoeuropea chi si faveddadat in s'istadu de sa Grèghia printzipalmente.
Faghet a pratzire s'istòria de sa limba grega in unas cantas fases:
Cun custu nome nois indicamus sa fase prus antiga de sa limba narata a nois gratzias a petzi de recumponidura interna; dae issa calant tottus sos dialettos gregos de s'edade istòrica, ma fiat differente dae s'antipassadu comune protoindoeuropeo. Pensamus ca lu favedderant a s'initziu de su millènniu II a.C. in sa penìsula balcànica, ma semus galu resonende de sos tempos pretzisos de aposentamentu de sos Gregos in sa penìsula ellènica.
Est sa limba chi connoschimus gràtzias a sas tauleddas chi benint dae Pilu datadas 1200 a.C. iscritas in s' arfabetu lineare B, una iscritura sillàbica chi fiat unu adatamentu a su gregu miceneu de sa lineare A, chi sos minòicos impreaiant pro iscrier sa limba issoro in s' Isula de Creta, chi fintzas a oe nois non podimus lègere. Su miceneu est de unu tempus intre su sèculu XIV a.C. e su sèculu XII a.C.. Custa limba presentat caràteres proprios chi no permittent a la cunsiderare sa antepassada comuna de totu sos dialetos de su millènniu I a.C., mancari su status suo (dialetu gregu faveddadu a beru o puru limbàgiu istilisadu dae sa iscritura) e sa posidura sua in sa crassificatzione de sos dialetos gregos est terrinu de chistione. Pro su prus, pensant chi assimigit a s'arcàdicu-cipriota.
Sos battallas de Alessandro Magnu e sa diffusione de sa  cultura grega intre una manna area faboribant s'isviluppu de una limba comuna, chi permettant de  superare sos divisiones dialettales de su gregu antigu e classicu. Custa limba comuna, narata puru koiné,  est basada dae su dialettu atticu, depurado dae paroles suas prus  caratteristiches e cun interferentze dae atros dialettos. Custa limba est istada in usu pro totu sos annos de s'etade ellenistica e romana, costituendes sa limba franca de tuta sa parte orientale de su Imperu Romanu.
Su gregu bizantinu est sa evolutzione de sa koiné intre s'imperu bizantinu, fazendes sos mutamentos foneticos e sa semplificatzione grammaticale de su periodu pretzedente. Caratteristicu de custa edade est puru sa distantzia de sa limba faveddada e de sa limba de sos libros, cum custa urtima legada a sos modellos classicos e cum medas trattos arcaicitzantes. S'edade bizantina at rappresentau una tappa de sos fondamentales pro sa conservatzione e sa divulgatzione de sos testos de sa grecidade antiga.
In sa dominatzione de s' Imperu Ottomanu, sa traditzione iscritta est continuada intre su  Patriarcadu de Costantinopoli, cando sa limba faveddada prendet numeroses paroles dae sos atteros personas de s'Imperu Ottomanu, comente sa limba turca, mae puru dae s'italianu.  
Unu nobu stimolu a sa limba grega est dadu solu intre su secolu XIX dae s'indipendentzia, puru se su nobu istadu gregu, issu creat distantzia intre sa limba faveddada (dhimotikì), cum sos dialettos suos, e sa limba offitziale, sa katharevousa, una de sas formas artifitziale, "purificada" dae sos influssos esteros, e bennet aduttada comente limba offitziale de su istadu.
Pro custo motivu fiat fattu comunu chi una cosa at apiu duos nomines, unu offitziale e unu usadu dae sas persones comunas.
Sa situatzione fiat custa fintzas a su 1976, annu im candu, gratzias a una reforma de sa limba  sa dhimotikí est dibenniat sa  limba offitziale.
Su gregu est faveddado dae 15 miliones de personas, in Greghia e a Cipro printzipalmente, mae in carcos comunidades de s'Arbania e in sos costas de sa Romania, de sa  Bulgaria, de sa Georgia, de sa Russia e de s' Ucraina. In s' Italia  meridionale sunt presentes isolas limbisticas chi faveddat  gregu, in su Salentu e in sa Bovesìa, in sa Regione de sa Calabria.
Sa limba grega crassica est a sa  base de sa morfologia de medas parolas moderne de sas limbas indoeuropeas.
Marte (simbulu: ) est su de cuatru pranetas de su sistema solari e su segundu prus piticu a pustis de Mercuriu. Est unu praneta terrestri cun una atmosfera sutili de anidridi carbònica. Ddu narant su "Praneta Arrubiu" po mori de sa presèntzia de meda òssidu de ferru me in sa superfitzi, chi ddi donat su colori caraterìsticu. Me in sa superfitzi ddoi funt de crateris causadus dae su bombardamentu de meteoritis, baddis, vulcanus dormius cummenti su Olympus Mons, su monti prus artu de su Sistema Solari, e duas calotas polaris. Sa massa est su 11% de cussa de sa Terra e su volumini su 15% de su de sa Terra. Sa gravidadi me in sa superfitzi est su 38% de sa de sa Terra, agiumai sa de tres partis.
Tenit un'òrbita elìtica agiumai circulari ma cun ecentritzidadi prus arta apetus de is atrus pranetas de su sistema solari, cun semiassi magiori de 227 939 200 km, e perìodu orbitali de 686.971 diis terrestris. Sa die est de 24 oras, 37 minutus e 22 secundus. A giru de issu òrbitant duus satelitis piticus, Phobos e Deimos.
Marte est cannosciu fintzas dae s'antichidadi, e est abarrau importanti in sa cultura umana po essi stetiu sa mitza de meda pantasias.
Is modelus de oi presumint unu nùcleu pranetàriu metàlicu imboddicau cun is stratus de materialis prus lebius de su manteddu e una crosta esterna[1]. Su nùcleu est fatu de de ferru, nichel e tzùrfuru, cun unu ràju de 1,794 ± 65 km[2]. Su manteddu est formau po sa majoria de cumpostus de sìliciu. Sa crosta est formada po sa majoria dae basaltu, cun cancuna parti prus arrica de sìtzia, e is analisis chìmicas ant agatau sìliciu, ossigenu, ferru, magnèsiu,  alumìniu, càlciu, e potàssiu[3]. Normalmenti est spissa 50 km. Is formatzionis de sa crosta cummenti vulcanus studaus e canyons ca is baddis Marineris nosi faint cumprendi ca in su passau ddoi depit essi stetia atividadi tetonica, ma oi parit chi su manteddu siat dormiu. Su campu magnèticu est casi assenti, ma su paleomagnètismu indicat ca in su passau ddoi depiat essi unu.
Sa superfitzi de Marte est dividia intra duus areas: s'emisferu Nord est cumpostu dae planus bàscius cummenti Acidalia Planitia, Utopia Planitia e Amazonis Planitia, sa parti Sud est arrica de struturas geologicas prus artas tzerriadas Terrae e crateris, su prus mannu siendi s'Hellas Planitia. Ddoi funt diferentis teorias chi spiegant custa partzidura, dividias intra duus catègorias: is teorias esogenicas[4][5] narant chi sa divisioni est causada dae unu o prus atumbadas catastròficas cun unu atru praneta e asteroidis; is teorias endogènicas[6][7] narant chi sa diferèntzia est causada dae fenomenus aintru su manteddu. Is montis prus artus si agatant me sa giara de Tharsis.
Me in sa superfitzi ddoi funt stuturas cummenti antigas foxis, calancas e canalonis chi faint pensai a sa presèntzia in su passau de àcua lìcuida e de unu ciclu idrològicu[8]. Mera de custus perou parrint essi stetius causadus de cantidadis enormis de àcua arribadas totus in una borta, e duncas unas ipòtesis funt chi su fluori beniat dae su sciolimentu de ghiaccius causadus dae atumbadas o fenòmenus vulcànicus, o diretamenti dae sa lava[9].
Marte tenit duus calotas polaris de ghiàciu de àcua e anidridi carbonica, cun sa presèntzia prus manna de custa in s'ierru[10][11], candu a pitzu de su ghiàciu si pasat unu croxu profondu unu metru de ghiàciu sicu. Sa calota polari in su nord tenit unu diàmetru de 1000 chilòmetrus in s'istiu, cussa sud de 350 chilòmetrus. Is modelus de oi narant ca cun s'arribu de su beranu in sa calota sud sa sublimatzioni de sa CO2 càusat geyser de gas e pruini. In su 2018 scientziadus italianus ant annuntziadu sa scoberta de unu lagu de àcua lìcuida asuta de is ghiàcius de sa càlota sud[12]
S'atmosfera de Marte est lèbia, cun una pressioni mèdia de 610 Pa, mancu su 1% de sa de sa Terra[13]. A custa pressioni s'àcua si podit agatai sceti cummenti ghiàciu o gas. Sa temperadura spàniat dae −143 °C de s'ierru polari a is 35 °C de s'istadi ecuàdoriali[14]. Sa diferèntzia de temperadura intra sa die e sa noti podit essi fintzas de 100 °C. 
S'atmosfera est cumposta po su 94.9% dae anidridi carbònica, po su 2.6% dae azotu, po su 1.9% dae àrgon e si agatant tràcias de ossigenu, monòssidu de carbòniu e vapori de àcua[15][16].
Ddoi funt meda fenòmenus causaus dae su bentu, cummenti dust devils ("diaulus de pruini", bentus mui-mui) e burianas de pruini mannas mera, chi podint imboddicai su praneta intreu[17] donnia tres annus martzianus. Custas tempestas parint formadas dae sa fusioni de tempestas prus piticas, ma su mecànismu no est cumpresu ancora[18]. 
Mancai tenessit atmosfera diferenti meda, su clima de Marte tenit meda cosas a cumoni cun su de sa Terra. Ddoi est una varitzioni stagionali, nuis de ghiàciu. Su bentu est puru càusa de erosioni e de sa formatzioni e sa mudàntzia de is dunas. In su 2008 su lander Phoenix at fotografadu nie calendi, chi est sparèssia in antis de arribai a terra[19].
Marte est nàsciu dae su discu protopranetàriu chi at orìginau is atrus pranetas puru, 4.5 miliardus de annus fait. Si pensat ca in cuddus tempus su bentu solari spingessit is elementus cun temperadura de ebollitzioni prus bàscia prus atesu dae issu, e custu spiegat is diferèntzias de sa compositzioni intra Marte e sa Terra. Pustis de sa crèscia, Marte at patiu de su Bombardamento Grai Tardiu, chi at lassau medas crateris in su emisferu sud iat podit essi sa càusa de sa diferèntzias intra nord e sud. Pustis de custa data, podeus partziri sa storia de Marte in tres perìodus geològicus[20] 
Perìodu Noachianu (tzerriau aici dae sa Noachis Terra): dae 4.5 a 3.5 miliardus de annus a oi. Is regionis chi si funt formadas in custu periodu tenit meda crateris. In custu perìodu s'atmosfera depiat essi meda prus densa de oi, e permitiat sa presèntzia de àcua lìcuida, cun maris e rius. S'atividadi vulcanica depiat essi manna, e sa giara de Tharsis si·ndi est formada in custu periodu.
Perìodu Hesperianu(tzerriau aici dae su pranu de Hesperia): dae 3.5 a 2.9 miliardus de annus fait. Su bombardamentu torrat prus piticu, is fenòmenus geològicus prus de importu funt de orìgini vulcànica. S'àcua aparrada in custu perìodu si prenat de àcidu solfòricu po mori de is erutzionis vulcanicas. Si fòrmant su Monti Olympus, pranus de basaltu e is struturas tetonicas cummenti is Baddis Marineris. S'atmosfera inghitzat a si fai prus lebia e cumentzant a si biri tràcias de ghiàciu.
Periodu Amazonianu(dae Amazonia Planitia): dae s'acabu de s'Hesperianu a oi. Est su perìodu prus cumpresu. Est caraterìtzau dae unu nùmeru piticu de crateris, struturas criadas dae s'erosioni de ghiaciàjus, bentu, lava e àcua lìcuida.
Marte est cannòsciu fintzas dae is tempus antigus ca si podit biri cun is ogus ebbia. Arregistrant su logu suu in su celu is Babilonesus. Aristòtele si fìat agatau ca Marte est prus aillargu de sa Luna poita dd'at bidu passai agoa de custa. Usendi is osservatzionis de Marte fatas dae Tycho Brahe Kepler at scritu is tres legis fentomadas suas. Su telescòpiu at agiudau is osservatzionis de sa strutura de su praneta. Su primu a disignai una mapa de Marte est stètiu s'astronomu Christiaan Huygens[21], e sa mapa permitiat de misurai sa longaria de sa die martziana. Cassini est stètiu su primu a misurai is dimensionis de s'òrbita.
In su '700 ant inghitzau a biri is variatzionis de is dimensionis de is càlotas polaris[22] e a sa fini de su sèculu iant stètias bidas probabilmenti burianas de pruini pranetàrias[23]. Sa presèntzia de una atmosfera torrat ladina. In su 1877 s'astronomu Asaph Hall at scobertu is lunas de Marte[24].In su 1877 Schiaparelli at disignau sa prima mapa cun meda particularis de su praneta. Issu iat pigau unu efetu òticu po struturas chi naraiat "canali", e meda genti at incumintzau a si preguntai si custus no fessint struturas artifitzalis. Francu custu errori, Schiaparelli iat inghitzau a cumprendi cummenti fìat fatu Marte, e aiat agatau unu puntu de albedo, unu puntu prus craru, Nix Olympica, ca oi scireus essi su Olympus Mons. Dae su '900 is miliorias de s'osservatzionis ant fatu cumprendi chi s'atmosfera martziana fìat tropu lèbia e frida po permiti sa vida, ma sa possibilidadi fìat ancora mitza de arrexionus.
Sa prima astronai chi at subrabolau Marti est sa Mariner 4 de sa NASA in su 1965[25]. Is imaginis ca iat mandau fìant de unu mundu sicu chentza airi, e is pantasias a pitzu de vida fìant spaciadas. Dae tandu, Marte est stètia sa destinatzioni de medas missionis robotìcas, chi nosi ant donau sa prus parti de is informatzionis chi teneus a pitzu de su praneta arrubiu. Est prus difitzili a lompi a Marte de Venere, ma est meda prus fatzili arribai a sa superfitzi. Su primu orbiter est stètiu su Mariner 9 de sa NASA. Sa prima sonda a calai a sa superfitzi funtzionendi est stètia sa Viking 2 de sa NASA (su lander Mars 3 de s'URSS aiat funtzionau po 15 segundus sceti). Su primu rover est stètiu su Sojourner de sa NASA. Oi funt ativus ses orbiters, su rover Curiosity e su lander InSight.
Marte est stètiu cunsiderau unu deus dae meda tziviltadis e culturas. Su movimentu irregolari in su celu e su colori arrubiu fadìant cumprendi ca fìat unu isteddu diferentu dae s'atrus, duncas is ominis ddi donant caràteristicas divinas. Po is Babilonesus fìat Nergal, su deus de su fogu, sa gherra e sa destrussioni. Is Gregus ddu identificant cun Ares. Is Cinesus, Giaponesus e Coreanus ddu narant "s'isteddu de su fogu".
Candu sa natura de cosa sua est stètia scoberta ant inghitzau is ipòtesis a pitzu de sa presèntzia de vida intelligenti me in su praneta. Is trabalus de Schiaparelli iant allutu s'imaginatzioni a pitzu de su chi si podiat agatai in Marte. Intra s'acabu de s'800 e s'inghitzu de su '900 "martzianu" tòrrat ca sinònimu de "extraterrestre". Ddoi fìant siat operas chi bolìant essi scientìficas siat operas de pantasia, de fantascientzia in particulari. Intra is operas de pantasia cussa prus fentomada est Sa Gherra de is Mundus de H.G. Wells, aundi po sa prima borta si contat sa storia de s'invasioni allena de sa Terra po mèdiu de una tecnologia superiori.
Su prumone o purmone (dae su latinu pulmo) est s'òrganu essentziale de su tretu respiratòriu in animales medas chi respirant àera, incluende sa majoria de is tetràpodes, unos pagos pisches e carchi sintzigorru. In is mammìferos e is formas de vida prus cumplessas, su sistema si cumponent de duos prumones chi s'agatant ocupende sa majoria de is piturras, a curtzu de sa colunna vertebrale e dae una banda a s'àtera de su coro. Is prumones tenent aspetu de conu formados dae unu tessidu ispongiosu de colore rosa-murru. Sunt ammuntados dae una membrana mentovada plèura e sunt separados s'unu de s'àteru dae su mediàstinu. Dae una banda, su prumone deretu est partzidu in tres partes, numenadas lòbulos; dae s'àtera, su de manca tenet petzi duos lòbulos.
Sa funtzione printzipale sua est sa de trasportare ossìgenu dae s'atmosfera a su tzìrculu sanguìneu, e pro lìberare diòssidu de carbòniu dae su sàmbene a manu de s'atmosfera. Custu cuncàmbiu de gasòs s'acabat in su mosàicu de tzèllulas ispetzializadas chi formant milliones de sacos de àera, de muros etzetzionalmente istingas numenados alvèolos. In is umanos s'agatant unos 300 milliones de alvèolos, chi rapresentant una superfìtzie totale de unos 140 m2 in is adultos (a curtzu de sa metade de unu campu de tennis). Sa capatzidade de su prumone dipendet dae s'edade, pesu e sessu e est in su rangu intre 4.000-6.000 cm3. Is fèminas costumant a tènnere una capatzidade de su purmone de unu 20% o unu 25% prus bàscia de is òmines.
Sa funtzione de is prumones est realizare su cuncàmbiu gasos cun su sàmbene, pro custu sos alvèolos sunt in cuntatu istrintu cun capillares. In is alvèolos si produit su passàgiu de ossìgenu dae s'àera a su sàmbene e su passàgiu de diòssidu de carbòniu dae su sàmbene a s'àera. Custu passàgiu si produit pro sa diferèntzia de pressiones partziales de ossìgenu e diòssidu de carbòniu intre su sàmbene e sos alvèolos.
Is tèrmines mèigos relatzionados cun is prumones comintzant pro pulmo-, de su latinu pulmonarius ("de is prumones"), o pro pneumo- (dae su gregu πνεύμων ("prumone").
Su trèmene animalia in biologia definit su regnu de organismos eucariotas e multitzellulares de is animales. Sa manna majoria de sos animales consumant matèria orgànica, respirant ossìgenu, si movent, si reproduent sessualmente e si formant partende dae un'isfera de tzèllulas cun un'istampu tzentrale (blàstula) durante s'isvilupu embrionale. Si sunt descritas prus de unu millione e mesu de ispètzies bias, de chi unu millione tzirca currispondent a babautzos, ma si càrculat chi si nd'agatent prus de sete milliones. Medint  dae 8,5 μm fintzas a 33,6 m. Mantenent interatziones cumplessas intre issos e issos e cun is ambientes chi ddos inghìriant, in ue formant retzas tròficas cumplessas. Sa sièntzia chi istudat is animales est denumenada zoologia.
Si diferèntziant de àteros grupos eucariotas comente is prantas, is àligas e is fungos ca fartant de muru tzellulare.[1] Totu sos animales sunt mòbiles,[2] cun totu chi calicunos petzi ddu sunt in determinados momentos de sa vida. In sa majoria de animales, is embriones passant pro una fase de blàstula, una caraterìstica ùnica de os metazous.
In su limbàgiu collochiale, est costùmene usare su trèmene «animale» pro si refèrrere a totu sos animales francos is umanos, ma si depet tènnere in contu ca dae unu puntu de vista sientìficu s'èssere umanu est un'ispètzie intre àteras de su regnu Animalia. Sa càusa est chi s'assumet ca is umanos siant is ùnicos animales ratzionales, o dotados de resone.
Cun pagas etzetziones, prus nodidas in is ispòngias (phylum Porifera), is animales tenent corpos diferentziados in tessidos separadas. Custos incluent mùsculos, chi si podent cuntraire pro controllare su movimentu, e unu sistema nervosu, chi imbiat e protzessat signales. Massimamente tenent una càmbara digestivu internu puru, cun una o duas aberturas. Is animales cun custu tipu de organizatzione sunt denumenados eumetazous.
Totu sos animales tenent tzèllulas eucariotas, inghiriadas dae unu màdrighe extratzellulare, caraterìstica cumposta de collàgenu e glicoproteinas elàsticas. Cust'ùrtima si depet caltzificare pro formare istruturas comente a conchìgios, ossos e àtera istruturas chìrdinas. Durante s'isvilupu format un'istrutura relativamente flessìbile pro sa cale is tzèllulas si podent mòvere e torrare a s'organizare, permitende istruturas prus cumplessas. Custu cuntrastat cun àteros organismos multitzellulares comente is prantas e is fungos, is tzèllulas de is cales abarrant firmas mediante muros tzellulares, chi isvilupant un'acrèschimentu progressivu.
Artìculu in LSC
Su ferru è est s'elementu chìmicu inditadu in sa tàula periòdica de is elementos cun sìmbulu Fe e nùmeru atòmicu de 26. 
S'elementu s'agatat semper ligadu cun àteros comente: carbòniu, silìciu, manganesu, cromu, nichel etc. Cun su carbòniu su ferru format is duas legas suas prus nodias: s'atzàrgiu e sa ghisa. 
A livellu industriale si podet otènnere ferru cun puresa chi s'acostat a su 100%, usadu pro ligas cun àteros elementos chìmicos a iscopu de otènnere materiales cun carateristicas diferentes. 
Su ferru est de importu mannu in sa tecnologia pro is carateristicas mecanicas, e in passadu fiat aici de importu chi at dadu nòmine a unu periodu istòricu: s'edade de su ferru.
Su sistema internatzionale de unidades de medida (in frantzesu: Système international de unités), abbreviadu in SI, est su sistema de unidade de medida prus difùndidu in su mundu. Paris a su Sistema CGS (tzentìmetru-grammu-segundu) benit a s'ispissu indicadu comente a sistema mètricu detzimale, mescamente in sos paisos anglosàssones. A su cumintzu est bènnidu mutidu Sistema MKS in cantu cumprendiat petzi sas unidades metru, chilu e segundu.
Su precursore est su sistema mètricu detzimale elaboradu dae una cummissione presidida dae Lagrange dae su 1791. Tale sistema si difundet a bellu in Europa.
Unidades, terminologia e racumandatziones de su SI sunt fissadas dae sa Conférence générale des poids et mesures (CGPM), "Cunferèntzia generale de sos pesos e de sas medidas", organismu collegadu cun su Bureau international des poids et mesures (BIPM), "Ufìtziu internatzionale de sos pesos e de sas medidas", organismos creados a sa cunventzione de su Metru de su 1875.
Su sistema est naschidu in su 1889 cun sa 1ª CGPM: tando si mutiat "Sistema MKS" ca cumprendiat solu sas unidades fundamentales de longària (metru), de massa (chilu) e de tempus (segundu). In su 1935, dae sa proposta de su fìsicu italianu Giovanni Giorgi, su sistema est istadu denominadu "Sistema MKSΩ" e adotadu dae sa Cummissione Eletrotècnica Internatzionale, ca sa de bator unidade fundamentales introduida fiat istada s'ohm, unidade de medida de sa resistèntzia elètrica. In su 1946, torra dae una proposta de Giorgi, sa CGPM at aprovadu s'intrada de s'ampere comente a unidade de medida fundamentale de sa currente elètrica, in logu de sa resistèntzia elètrica. Est naschidu gai su "Sistema MKSA". In su 1954 sa de 10 CGPM at agiuntu su kelvin e sa candela comente a unidade de medida fundamentales. In su 1961 sa de 11 CGPM at decretadu sa nàschida de su Sistema internatzionale (SI). In su 1971 sa de 14 CGPM at agiuntu sa mole intre sas unidades fundamentales. In su 2018 sa de 26 CGPM torrat a definire sas unidades fundamentales in tèrmines de costantes fìsicas.[2]
Duncas oe su SI est basadu subra sete grandesas fìsicas fundamentales e in sas currispondentes unidades de medida cun sas cales benint definidas sas grandesas fìsicas derivadas e sas currispondentes unidades de medida. Annotamala su SI definit sos prefissos de agiùnghere a sas unidades de medida pro identificare mùltiplos e sotomultiplos. Su sistema internatzionale est unu "sistema coerente" in cantu sas grandesas fìsicas suas derivadas si ricavant comente a prodùidu e raportu de grandesas fìsicas fundamentales.[3]
Pro uniformare sa grafia e evitare errores de interpretatzione su SI previdet carchi norma pro s'iscritura de sas unidades de medida e de sos relativos sìmbulos.
Sas unidades de medida diant dèpere èssere iscritas pro estèndidu si insertadas in unu testu "discorsivu"; s'iscritura depet èssere in caràtere tundu pitiu e si depent evitare signos gràficos comente a atzentos o signos diacriticos. A esèmpiu si depet iscrìere ampere e no ampère o Ampere.
Sos sìmbulos (sena prefissu) depent èssere indicados cun s'initziale pitia, cun s'etzetzione de cussos in cales s'unidade de medida est epònima, est a nàrrere derivat de su nùmene de un'iscientziadu, e de cussos in cales su sìmbulu de su prefissu moltiplicativu est mannu. Pro esempru su sìmbulu de s'unidade de medida de sa pressione, dedicadu a Blaise Pascal, est Pa, imbetzes s'unidade de medida benit iscrita pro estèndidu in pitiu pascal. Su segundu est s e non sec, su grammu g e non gr, su metru m e non mt. S'ùnica etzetzione est pro su litru su cale sìmbulu podet èssere siat l siat L.[4]
Sos sìmbulos de sos prefissos e de sas unidades de medida SI sunt entidades matemàticas e pro custu, a diferèntzia de sas abbreviatziones, sos sìmbulos de su SI non depent èssere sighidos dae su puntu (pro su metru: m e non m.); issos depent annotamala istare a pustis de su balore numèricu (pro esempru s'iscriet 20 cm e non cm 20) cun un'ispàtziu tra su nùmeru e su sìmbulu: 2,21 kg, 7,3  x 102 m2 . In sas unidades de medida assentadas (pro esempru su newton metru: N m) sos sìmbulos de sas unidades depent èssere separados dae un'ispàtziu o de unu puntu a mesa artària, naradu fintzas puntu medianu (·). No est ammìtidu s'impreu de unos àteros caràteres, comente a su tratigheddu: pro esempru faghet a iscrìere N m o N·m, ma non N-m. In casu de partzidura intre unidade de medida, faghet a impreare su caràtere /, o sa barra orizontale o un'esponente negativu: pro esempru J/kg o J kg−1 o J·kg−1.[5]
Unu prefissu est parte integrante de s'unidade e andat postu in dae in antis de su sìmbulu de s'unidade sena ispàtzios (pro es. k in km, M in MPa, G in GHz, μ in μg). Non sunt permìtidas cumbinatziones de prefissos (pro es. mμm andat iscritu comente a nm). Un'unidade cun prefissu costituit un' espressione simbòlica sìngula (pro es. km2 est ecuivalente a km2).
Pro sos sìmbulos est oportunu evitare su corsivu e su grassetto cun su fine de los diferentziare dae sas variàbiles matemàticas e fìsicas (pro esempru m pro sa massa e l pro sa longària).
Su sistema SI ammitit s'impreu de su plurale pro sos nùmenes de sas unidades de medida (joules, watts, ...), e sas règulas linguìsticas sardas istabilint, cun riferimentu a sos tèrmines istràngios intrados in su vocabulàriu sardu, chi s'ammitet s'iscritura de joules e watts, ca su sardu, a diferentzia de s'italianu, previdet sa formatzione de su plurale de sos sustantivos tràmite s'annanta de sa desinèntzia -s o -os.
Ogni grandesa fìsica e sa relativa unidade de medida est cumbinatzione de una o prus grandesas fìsicas e sa relativa unidade de medida de base o su inversu multiplicativu de una de issas. Totus sas unidades sunt definìbiles mesurende fenòmenos naturales. Su chilu est s'ùnica unidade de medida de base continente unu prefissu: su grammu est un' unidade de medida tropu "minore" pro sa majore ala de sas aplicatziones.[6]
De su 20 maju 2019 totu sas unidades fundamentales sunt definidas in relatzione a sete costantes fìsicas. Sos balores numèricos de custas costantes adotados dae sa 26ª CGPM sunt aguales a cussos publicados dae CODATA 2017.[2][7]
Sas grandesas fìsicas derivadas sunt totus sos mùltiplos e sos sotomultiplos de sas grandesas fundamentales e sas grandesas fìsicas chi faghent a otènnere dae sa cumbinatzione pro moltiplicazione o partzidura de sas grandesas fìsicas fundamentales. Medas de issas tenent nùmenes piessignos (a esèmpiu sa grandesa derivada "joule/segundu" est mutida fintzas "watt"). Averguende sa relatzione tra sas grandesas fìsicas derivadas e sas grandesas fìsicas fundamentales non solu si bidet sa relatzione chi esistit tra duas grandesas fìsicas ma, pro mèdiu de s'anàlisi dimensionale, faghet a averguare sa curretesa in sos càrculos e/o ecuatziones de una lege fìsica.[3]
Artìculu printzipale: Prefissos de su Sistema Internatzionale de Unidades de Medida.
Sas unidades SI faghenta tènnere prefissos pro torrare sos balores nen tropu mannos, nen tropu minores. A esèmpiu sa radiatzione eletromagnètica in su campu de su visìbile tenet longàrias de unda pari belle a 0,000 0005 m chi, prus a discansu, est possìbile iscrìere 500 nm.
Si notet, pro evitare ambiguidades, s'importu de impreare in manera curreta sos sìmbulos mannos e pitios. No est permìtidu impreare prus prefissos in tzascada: a esèmpiu non faghet a iscrìere 10 000 m = 10 km = 1 dakm (unu deca chilòmetru).Template:Prefissi SI
campidanesu · LSC · nugoresu
Banana est una pianta cun rizoma, fustu chi istada sutta terra. Su fruttu est sa banana chi creschede  a “casco” cun frutos meda, unidos umpare. Pianta de origine orientale, connotta dae sos Romanos a poi de s'ispeditzione de Alessandro Magno in India. Creschede  in climas caldos.
Su fruttu est druche  e gustosu, e si nde agatada de medas ispetzias, colore e mannaria. B'est sa  banana chi connoschimos , ca est sa pius presente in commerciu, de colore grogu cando est madura (Musa sapientium), e un'atera, chi si coghede (Musa paradisiaca).
Su Flamenco ispanniolu est una genia de música e dantza naschida in Andalusia (Ispannia). Su flamencu comente ddu connoschimus oe in díe est benet dae su seculu XVIII,tenet comente base sa música e sa dantza andalusa. Bi sunt cuntierras asuba de s'origene, pro ite bi sunt diferentes opiniones , niuna de cussas podet esser cumprobàda istóricamente, e cuntàntu su ditzionariu de sd RAE(Real Academia Española) dd'assotziat a s'etnia gitana, perou no a s'origine cosa sua, asuba e totu, perunu istudiosu de sa materia dudat de sa cultura gitana comente base de su flamencu. De totas is ipotesis asuba de s'origene, sa tesi prus atzetada est sa de s'origene morisca, perou sceti gratzias sólo a sa mistura culturale ki bi est istada in Andalusia (oriundos, musulmanos, gitanos, castellanos imigrantes, ebreos, etc.) at favoressidu s'origene de custa genia de musica. Est consideradu comente  de s'umanidade y Patrimoniu Culturale Imateriale Etnologicu Andalusu.
Cun su trèmene Grètzia antiga s'identìficat sa tziviltade chi si fiat isvilupada in sa Grèghia continentale, in Albania, in sas ìsulas de su Mare Egeu, in sas costeras de su Mare Nieddu e de sa Turchia otzidentale, in Sitzìlia, in sas zonas de costera de s'Itàlia Meridionale (complessivamente denominadas a pustis Manna Grètzia), in Nordàfrica, in Còrsica, in sas costeras orientales de Ispagna e sas meridionales de sa Frantza.
Sa cultura grega, mancari sa cunformatzione geogràfica de su continente favoriat s'iscera de plùrimas unidades polìticas indipendentes (sas poleis), est istada unu fenòmenu omogèneu, chi at interessadu totu sas gentes ellènicas, acomunadas dae sa matessi limba. Sa cultura grega atibiaiat meda importu a su chirca de connoschèntzia e de sa beridade. Pro sos gregos s'acostare a sa beridade sinnificaiat s'acostare a sa divinidade; duncas atibiaiant unu valore casi religiosu a su connoschimentu e a sas sièntzias. In custu cuntestu sos antigos gregos aiant intuidu s'importu de sa matemàtica in sa chirca de unu connoschimentu prus pròssimu a sa beridade. Custu diat ispricare comente sa tziviltade grega siat resissida, in su giru de pagos sèculos e cun una populatzione limitada in nùmeru, a imbàtere notèvoles traguardos in sa filosofia, in sa matemàtica e in sas sièntzias.
Sa Depressione Manna, narada fintzas Crisi de su 1929, est istada una crisi econòmica e finantziària grae chi at triuladu s'economia mundiale a sa fine de is annos '20 de su de 20 sèculos, cun rebàtida fortes fintzas durante is primos annos de is deghe annos a sighire. At tentu orìgine de contraditziones prètzisas a is chi aiant batidu a sa crisi econòmica de su 1873-1895 cun su cumintzu chi s'at tentu in is Istados Unidos cun sa crisi de su New York Stock Exchange (sa bursa de Wall Street) acontèssida su 24 santugaine 1929 (giòbia niedda), a chi aiat sighidu sa ruta definitiva (crack) de sa bursa balores de su 29 santugaine (martis nieddu) a pustis de annos de boom atzionàriu.
Is efetos de incuida fiant istados devastadores siat in is paisos industrializados siat in is esportadores de matèrias primas cun una mènguadura generalizada de sa dimanda e de sa produtzione; su cummèrtziu internatzionale fiat basciadu in manera consideràbile e cun issu is rèditos de is traballadores, su rèditu fiscale, is prètzios e is profetos; is tzitades majores de totu su mundu fiant istadas corfidas particularmente, prus che totu is chi basaiant s'economia issoro in s'indùstria grae; su setore edilìtziu at padèssidu unu arrestu repentinu in medas istados; is àreas agrìculas e rurales aiant sufridu meda in cunsighèntzia de una ruta de is prètzios intre su 40% e su 60%; is zonas mineràrias e forestales fiant istadas intre is prus corfidas a càusa de sa forte mèngua de sa dimanda e de sas reduidas alternativas de impreu de traballadores.
Sa Republica de Cuba (in ispagnolu: República de Cuba) est una natzione de sos Caraibi. Su territoriu est constituidu dae diversas isolas e arcipelagos. S'Avana est sa capitale e sa tzitade pius manna, sighida dae Santiago de Cuba.
In Cuba b'ada unos 11 milliones de abitantes edd'est sa natzione insulare pius populada de sos Caribi. Sa limba nazionale est s'ispagnolu, ma b'at finas ateros faeddos indigenos comente su Taíno and Ciboney.
Coordinadas: 23°N 102°W﻿ / ﻿23°N 102°W23; -102
Su Mèssicu (in ispagnolu: México), ufitzialmente, is Istados Unidos Messicanos abbreviadu  "IUM" (in ispagnolu: Estados Unidos Mexicanos ), est una federatzione de s'Amèrica setentrionale. Allàcanat in su norti cun is Istados Unidos de Amèrica, a su sud e a s'uestu est bagnadu cun s'otzèanu Patzìficu, a su sud-estu cun Guatemala,  Belize e est bagnadu cun su mare de is Caraibes, e a s'estu cun su Golfu de su Mèssicu. Is Istados Unidos Messicanos sunt una federatzione de trintaduus istados federados, su cabu de logu est sa tzitade de Mèssicu, sa cale est una de sas àreas metropolitanas prus populadas de su mundu. é intratu in s OCIE in 1994 e paisu membru de su G 20
Sa sotziedade est disvariada, cun medas culturas e limbàgios.
Sa Confederatzione Isvitzera (in tedescu Schweizerische Eidgenossenschaft, in frantzesu Confédération suisse, in romancio Confederaziun svizra, in italianu "Confederazione svizzera"), comunemente abriviada in Isvìtzera (in tedescu Die Schweiz, in frantzesu Suisse, in romancio Svizra, in italianu Svizzera), est un istadu federale de s'Europa, cumpostu de 26 cantones. Est a lacana cun sa Germània, cun s'Austria, cun su Liechtenstein, cun s'Italia e cun sa Frantza. Tenet istèrrida de  41.285  km2 e populatzioni de unus  8.341.000  bividores (2014).
Sa capitale est Berna.
Bagdad est sa capitale de s'Iraq, a su 2011 si contaian 7.216.00 abitantes.
Coordinadas: 41°00′36″N 28°57′37″E﻿ / ﻿41.01°N 28.960278°E41.01; 28.960278
Istanbul (in turcu İstanbul; nomene antigu Byzantium e Costantinopoli; est sa tzittade pius manna de sa Turchia e, cun 12,6 milione de abitantes est sa pius populada de s'Europa e sa 15° in su mundu[1]. Istanbul est sa tzittade finanziaria de sa natzione. 
Est collocada in su Bosforo e si estendet pro una parte in Europa (in sa Tracia) e in Asia (in s'Anatolia); e gai resultat s'unica tzittade de sumndu a esse posta in duos continentes.
Istanbul' (in latinu Costantinopolis, s'antica Byzantium) est istada sa capitale de s'Imperu Romanu (330-395), e de s'Imperu Romanu de Oriente (Imperu Bizantinu) (395-1204 e 1261-1453), de s'Imperu Latinu (1204-1261) e de s'Imperu Ottomanu (1453-1922). Istanbul est istada finas declarada una de sas capitale europea de sa cultura pro su 2010. Dae su 1985, sos quartieres istoricos de Istanbul faghen parte de sa lista UNESCO de sos patrimonios de s'umanidade.
Mumbai (Marathi: मुंबई, Mumbaī), est s'antiga zittade de Bombay, est sa capitale de s'istadu indianu de su Maharashtra e d'este sa capitale finanziaria de s'India. Ada guasi 13 milliones de abitantes, e d'est una de sa zittades pius populadas de su pianeta. 
Ma contende sos subúrbios de Navi Mumbai e Thane arrividi a 19 milliones, chi est sa quinta area metropolitana pius populada de su mundu. 
Mumbai est in sa costa ovest de s'India, supra su Mare Arabicu e in su portu sou passat oltre su 50% de su trafficu de sa merces via mare de sa natzione intrea.
Mumbai est su centru commerciale e de sos ispettaculos de s'India, ada su 25% de sa produtzione industriale, su 40% de su cummerciu marittimu, e su 70% de sas transaziones de s'economia indiana.
Pro su flussu finantziariu custa tzitade est in sos primos deghe centros de cummerciu mundiale, est sede de importantes istitutziones finantziarias comente sa Reserve Bank of India, sa Borsa printzipale de s'India jamada Bombay Stock Exchange, e sa sede printzipale meda cumpagnias indianas e multinatzionales. In pius in sa tzitade b'est su centru pius importante de s'Asia de produtziones cinematografigas e televisivas, connottu comente Bollywood. 
Tokio (giaponesu: 東京, Tōkyō) est sa capitale de su Giappone.
Coordinadas: 0°N 160°W﻿ / ﻿0°N 160°W0; -160
S'Otzèanu Patzìficu, naradu prus simpremente Patzìficu, est su prus istèrridu de is chimbe otzèanos de sa Terra.
Ocupat sa de tres partes una  de su pianeta, cun isterrida de unos 179 milliones de Km². 
Tenet longària de Nord a Sud de unos 15.000 Km, partende de su mare de Bering, in s'Àrticu, fintzas a su mare de Ross, in Antàrticu. Lòmpet a su prus mannu ladiore Est-Ovest, de unos 19.500 Km, intre s'Indonesia e sa costera de sa Colòmbia. Imbàtet a fùndigu majore in sa Fossa de sas Mariannas, chi est fintzas su puntu prus basciu in sa subrafache de sa Terra.
Sa passada de s'Ocèanu Patzìficu a s'Indianu sighit pro cunventzione una linia chi de sa Malèsia calat a s'ìsula de Sumatra, de inoghe Giava, Timor, Austràlia e Tasmània. Sighende su meridianu 147°Est s'arribat afines a s'Antàrtide.
In s'Ovest comùnicat cun s'Otzèanu Atlànticu peri s'Istrintu de Magellanu e su Canale de Drake.
In su Nord s'Istrintu de Bering dd'unit a su Otzèanu Àrticu.
A longu a longu de is oros de su Patzìficu s'agatant paritzos mares:
In s'Ovest:
In su Nord:
Su Sahara (in àrabu الصحراء الكبرى, aṣ-Ṣaḥrāʾ e al-Kubrà, literalmente 'su Desertu Mannu') est unu desertu de tipu caente postu in su norte de s'Àfrica. Cun prus de 9 milliones de km², est su desertu non polare prus mannu de su mundu. Ocupat sa parte majore de Àfrica de su Norte e unu su 27% de su continente africanu, cosa chi ddu faghet mannu comente de s'Europa o de is Istados Unidos. Su Sàhara s'isterret dae su mare Ruju, includende partes de sas costeras mediterràneas, fintzas a s'Otzèanu Atlànticu. Cara a sud est allindadu dae su Sahel, unu territòriu costituidu de savanas semiàrrides postu in su nord de s'Àfrica sub-sahariana. In custu desertu sunt istados filmados infinidades de filmes e reportatges.
Is làcanas de su Sahara sunt s'Otzèanu Atlànticu in s'ovest, s'Atlante e su Mediterràneu a cara de su norte, su mare Ruju e Egitu cara a s'estu, e su Sahel in su sud. Su Sàhara si costumat a dividire in Sahara otzidentale, Montes de Ahaggar, Montes de su Tibesti, Montes de Aïr (una regione de montes e artos montigros de su desertu), su desertu de su Teneré e su desertu Líbicu (sa regione prus àrrida). Su puntu prus artu in su Sàhara est s'Emi Koussi, unu vulcanu de 3.415 metros postu in is montes de su Tibesti, in su norte de su Ciàd.
