Rosine Bernardt, ojekuaavéva héra jeguaha rupive Sarah Bernhardt (París, 23 jasypa 1844-París, 26 jasyapy 1923), ha'e akue peteĩ ñoha'ãngahára Hyãsia pegua omba'apóva ñoha'ãngápe ha ta'angamýipe, peteĩ umi herakuãvévagui ha oñemomorãvévagui sa'ary XIX paha ha sa'ary XX ñepyrũ megua. Omba'apo heta tekochaukápe ha'éva La dama de las camelias, ojapo Alejandro Dumas, ta'ýra; Ruy Blas, ojapo Victor Hugo; Fédora ha La Tosca, ojapo Victorien Sardou, ha L'Aiglon, ojapo Edmond Rostand. Oñoha'ãnga avei ava gua'u kuimba'éva, umíva apytépe oĩ mburuvicha Hamlet, ojapo Shakespeare. Ojehechauka ñoha'ãngaópe oparupi yvy ape ári ha oĩ umi ñoha'ãngahára herakuãitéva apytépe ome'ẽ va'ekue ta'angamýipe iñe'ẽ ha ha'anga.[1]
Frank Lloyd Wright (Richland Center, 8 jasypoteĩ 1867 - Phoenix, 9 jasyrundy 1959) ha'e akue peteĩ jogapokuaahára ha haihára Amérika Retãvorekuéra Joaju pegua omoha'anga amove 1000 tembiapo oñemopu'ã hag̃ua, umívagui 532 añónte oñemopu'ãmba. 
Wright omoha'anga ha omopu'ãse óga ojehecha porãva tekohápe, iporãmbaitéva umi mba'e ambuévare ijerére ha tapichakuérare, ko tembiaporape ojehero jogapokuaa tekove rehegua.
Ary 2019 jave, Unesco ohechakuaa poapy Wright rembiapokue "Yvypóra reko rembiejakue" ramo. Ha'éva:
Jean-Baptiste Poquelin (Parĩ; 15 jasyteĩ 1622; 17 jasykõi 1673), oñembohéra chupe Molière, ha'e akue peteĩ tembiasagua'u apoha, mba'eapohára ha ñe'ẽpapára Hyãsia pegua, herakuã porãitéva ojehechakuaágui chupe oĩha umi ohaiporãvéva apytépe Hyãsiañe'ẽme ha umi hembiapo porãvéva apytépe ñe'ẽporãhaipyre rehegua. Herakuã tuichaitégui oje'e Hyãsiañe'ẽ rehe ha'eha pe "Molière ñe'ẽ".[1]
Ikaria'y guive hetaite omba'apo ñoha'ãngápe, ohaihápe tembiasagua'u oporombopukáva ha ohechaukáva avano'õ apañuái. Molière katu omano omba'apóvo ñoha'ãngápe, mba'eapohára ramo, orekóvo 51 ary.
Johannes Chrysostomus Wolfgangus Theophilus Mozart (Salzburgo, 27 jasyteĩ ary 1756-pe - Viena, 5 jasypakõi ary 1791-pe),[1] ha'e akue peteĩ karai purahéi apohára ha kuãytasã mbopuhára Auteria retã pegua, Clasicismo rape ipurahéi apohára guasu ha tenondegua, jeikuaaveva mante karai ombopukuaáva tenondegua. Mozart ojapova'ekue avei heta sinfonía ha mba'epu porã ijysaja oikoéva, kuãytasã hag̃ua ha konsierto hag̃ua.[2]
Marco Polo (Venésia, 20 jasyporundy 1254 - 8 térã 9 jasyteĩ 1324)[1] ha'e akue peteĩ ñemuhára Itália pegua,[2][3][4] herakuãitéva ohaihague ohórõguare Kuarahyresẽ Ásia gotyo, iñaranduka rupive hérava Il Milione, oikuaaukávo opa Európa Ára Mbytegua pegua rupive mba'éichapa umi tetã Mbyte Ásia pegua ha Chína.[5][6]
Oñemombe'u Marco Polo heñoihague táva Venésia-pe ha upépe oñepyrũ omba'apo ñemuhára ramo,[7] upe aja itúva Niccolò Polo ha itío Maffeo Polo oviaha Ásia rupive, upépe oikuaa hikuái Kublai Kan. Ary 1269-pe oho jey hikuái Venésia-pe ha oraha hendivekuéra Marco Polo, oñemu hag̃ua Ásia-pe, upépe oho hikuái Ayméña, Péysia ha Ahyganitã ngotyo, ohóvo pe Aopo'i Rape, oguahẽ meve Mongólia ha Chína-pe. Ñemombe'u he'i Marco Polo omba'apohague 23 ary aja Kublai Kan-pe guarã, Mongólia ha Chína mburuvichavete, ha oho jey Venésia-pe 1295 aja.[6]
Upekuévo Venésia oñorairõ Hénova rehe. Marco ho'a umi Hénova tavaygua poguýpe ha oho ka'irãime. Upépe oikuaa pe haihára Rustichello de Pisa-pe, ha omombe'u ichupe ohórõguare Ásia-pe ha omba'apórõguare Mongólia-pe.
Michael Faraday; Newington Butt, 22 jasyporundy 1791-Hampton Court, 25 jasypoapy 1867) ha'e akue peteĩ tembikuaatyhára Tavetã Joaju pegua. Ohesa'ỹijo heta mba'e ohechaukáva mba'éichapa tendyry osyrýva inimbo ikatu ojapo ojapoháicha umi itakaru (ko'ágã ojehero pe tembikuaa "magnetismo tendyry pegua"). Heta ohesa'ỹijo avei mba'éichapa ikatu jaipuru tendyry umi eleménto kímiko reheve ñamoambue hag̃ua ichupekuéra (kímika tendyry pegua ojehero ko'ágã). Ohechauka avei magnetismo ikatu omoambue araresa.[1][2] Hembiapokue rupive, ikatu jaipuru tendyry jaipuruháicha ko'ágã.
Jepémo sa'i ojehupyty tekombo'e hekópe, Faraday ha'e peteĩva umi tembikuaatyhára oñemomba'eguasuvéva tembiasakuépe.[3] Kímika rembikuaápe, Faraday ohecha'ypy pe benceno.
Faraday oikuaauka hemimo'ã ha hembiapokue ñe'ẽ hesakã ha ndahasýiva rupive. Ta'ãhakuéra Ypykatu Hetatetãgua oipuru oha'ã hag̃ua tendyry retakue pe faradio (F), omomba'eguasúvo Faraday-pe.
Pe mba'erekokuaahára Selánda Pyahu pegua Ernest Rutherford he'i Faraday-gui: "Jajepy'amongetávo ituichápa ha ipukúpa umi mba'e ohechauka ha oheja va'ekue tembikuaatýpe ha ñemba'apópe, ndaipóri terakuãporã ikatu omyengovia Faraday mandu'ápe, peteĩva umi tembikuaatyhára ohesa'ỹijóva tuichavéva opa áragui".[4][3]
Nikola Tesla (10 jasypokõi 1856 - 1 jasyteĩ 1943) ha'e akue peteĩ mba'e pyahu moheñoiha, moingoháre ha tendyrýre mba'eapokuaaha. Heñói Áuteria Mburuvípe, Sévia retãme, ha upéi oho oiko Tetãvore Joapykuérape. Herakuã porãite omba'apógui ku oñemosarambíva tendyry hasy'ỹva pe syry ipyrupýva rupive, omboypýgui heta mba'e pyahu ombohasy'ỹva tendyry jeipuru.[1][2][3]
Jean-Paul Charles Aymard Sartre (Parĩ, Hyãsia, 21 jasypoteĩ 1905-Parĩ, Hyãsia, 15 jasyrundy 1980), ojekuaameméva Jean-Paul Sartre ramónte, ha'e akue peteĩ arandupykuaatyhára, haihára, mombe'ugua'u apohára ha activista jokuaikuaa rehegua Hyãsiagua, omotenonde va'ekue heta temimo'ã jeikogua reko, javeguareko pyahu ha avarekokuaa Marx ñeimo'ãme.[2] Ha'e akue pe haihára 10ha oñeme'ẽva'ekuépe peteĩ Jopói Nobel ñe'ẽporãhaipyre rehegua, ary 1964 jave, hákatu ndoipotái pe jopói ha oikuaauka mba'érepa peteĩ kuatiañe'ẽme omondova'ekue[3] Suésia Atyvetépe he'ívo naiporãi chupe ñemomba'eguasu ha techakuaa, oroviágui yvypóra ha arandupy ojoajuha va'erã jejoko'ỹre, ndaikatúi ojoaju umi temimoĩmbyre rupive.[4] Omena Simone de Beauvoir rehe, arandupykuaatyhára avei.
Hembiapokuépe oñe'ẽ mba'éichapa tekosãso rehegua ha mba'épa umi mba'e ho'áva ñande rehe ñanesãsóramo. Omano mboyvemi he'i akóinte orovia «Yvypóra ojupe ojejapoha».[5]
Charles André Joseph Marie de Gaulle (Lille; 22 jasypateĩ 1890-Colombey-les-Deux-Églises, 9 jasypateĩ 1970) ha'e akue peteĩ ñorairõhára ruvicha ha ojokuaikuaáva Hyãsia pegua, ha'e niko omyakã ha omotenonde Hyãsia retãme umi oñemoĩva Alemáña nási rehe, oiko aja pe Ñorairõ Guasu Mokõiha, ha oiko mburuvicha ramo Tavakuairetã Hyãsia Rekuái Sapy'aguápe, 1944 guive 1946 meve, omoĩ jey hag̃ua jekopytyjoja Hyãsia retãme. Heta omba'apo hetãre oiko aja pe Ñorairõ Ro'y, tuicha oipytyvõ oiko jey hag̃ua jekopyty porã Alemáñare ha ohekaite oñemboypy hag̃ua Európa Joaju. Ary 1958 jave, oho omba'apo jey hetã rekuáipe, Hyãsia rendota René Coty ombou chupe oiko sãmbyhyhára tenondegua ramo. Upe aja, hembiapokue herakuãvéva niko ojapórõ guare léi guasu ipyahúva, upéicha oñepyrũ Tavakuairetã Hyãsia Poha. Upe aryite jave, tetãyguakuéra oiporavo chuepe tendota ramo ha oiporavo jey chupe ary 1965 jave, ha'e katu oheja hetã rekuái ary 1969 jave.
Solimã I, ojekuaáva pe Momorãmbýva ramo térã Kanuni ramo, he'iséva pe Tekojojahára[1] (Trebisonda, 6 jasypateĩ 1494 - Szigetvár, 6 jasyporundy 1566) ha'e akue peteĩ mburuvichavete oisãmbyhy Mburuvi Otománo-pe ary 1520 guive omano meve, ha peteĩ mburuvicha iñimportanteveva Európa-pe sa'ary XVI aja. Ogueraha Mburuvi Otománo-pe pe aravo iporãvéva hape. Ipoguype oisãmbyhykuévo hetã oĩ ipoguýpe amo 20-25 sua tapicha.[1]
Oisãmbyhy hetãre itúva rire, pe mburuvicha Selim I, jasyporundy 1520 jave ha oñepyrũ oisãmbyhy ondyrykuévo tetãnguéra rehe Hesu rapépe oĩva Mbyte Európape ha para Yvy mbytépe rembe'ýpe. Ho'a táva Belgrado ipópe ary 1521 jave; amo 1522-1523 ho'a táva Rodas, ha upéi jasypoapy 1526 jave Solimán ohundipa Hungyria. Oñemosarambi avei hetã oñemomba'ekuévo Kuarahyresẽ Ag̃uigua rehe, omoĩ ipoguýpe pe táva Bagdad, ha heta yvy Yvate Áfrika-pe, oguahẽ meve kuarahyreike Arhélia-pe. Oisãmbyhy aja hetãre, ygaratakuéra otománo ojejuhu oparupi para Yvy mbytépe ha Para Pytãme.
Omyakãvo peteĩ mburuvi okakuaaitéva, Solimã omoporã tekome'ẽ omoambue hag̃ua avano'õ, tekombo'e, tekojoja apo ha tekoiterape. Solimã ikatupyryite avei ohaívo ñe'ẽpoty ha omba'apóvo itaju rehe ojapo hag̃ua jeguaka kate, ome'ẽ avei heta pirapire omokyre'ỹ hag̃ua hetã arandupy. Upévare omotenonde pe Mburuvi otománo «Ára pukukue Itajúgui» omokyre'ỹkuévo tembiapoporã, ñe'ẽporãhaipyre ha jogapokuaa.
Solimã oisãmbyhy 46 ary pukukuévo ha omano rire, ita'ýra Selim II oisãmbyhy Mburuvi Otománo-pe, ary 1566 guive.
Vúda rape térã vudísmo (oúva karaiñe'ẽgui: budismo) ha'e niko jeroviapy, arandupykuaaty ha ánga jekuaa mbo'epy[1][2] oĩva dharma atýpe. Hekoteépe oĩ heta tavarandu mba'e, jegueroviapy ha tekombo'e ángape guarã Buda Gautama ombo'e va'ekue. Kóva niko jeroviapy tuichavéva irundyha, oĩ amove 500 sua ojeroviáva Vúda rape rehe, upe niko 7 % opaite tekovégui ko Yvýpe.[3]
Vúda rape oñepyrũ Índia retãme amoite saro'y VI térã IV Kirito mboyvépe, upe guive oñemosarambi Ásia vore kuarahyresẽygua tuichakue rupi ha imichĩve umíva ohóva hese hetã ypykuépe Ára Mbytegua pukukue. 
Vúda rekombo'e ohechaukase mba'éichapa ikatu jagueropu'aka pe oporombohasa'asýva (dukkha) ha pe oporombohasáva manóre ha jeikovejeýre (samsara), taha'e ha'éva jahupytykuaágui pe nirvana térã jaikóramo Vúda rekópe.[4][5][6]
Kuimba'e niko yvypóra naikuñáiva, okakuaapámava, ndokakuaáramo ojehero mitã, ha ikuñáramo ojehero mitãkuña. Yvypóra ikuimba'éva oreko hetépe peteĩ koromosómo X oúva isýgui ha peteĩ koromosómo Y itúvagui oúva. Koromosómo niko yvypóra rete rekoveapỹi voremi ogueraháva ADN. Ojehecha meméva kuimba'e rete ituichave kuña retégui, ipo ha ipy ituichave avei, hete hagueve ha kuimba'e iñoko'ẽkytã ijajúra.
Ñemoirũrape térã socialismo niko pe ypykatu osako'íva tetã sãmbyhyrã ha viru remimono'õrã he'íva umi mba'e mba'aporã (kokue, mba'eapopyha, tembipuru ha mákina) oĩ va'erãha mba'apoharakuéra poguýpe.[1] Toiko hag̃ua upéicha, umi mba'apohára ikatu oiko mba'e mba'aporã jára ramo térã tetã ikatu oñemomba'e hese. Upéicha ko ypykatu iñambue capitalismo-gui, kóva niko he'i mba'e mba'aporã oĩ va'erãha umi ohepyme'ẽkuaáva térã apoñemyakãhára poguýpe. Ko'ã mokõi ypykatu oñombohovái.[2]
Tetãnguéra Ñembojoaju (Ingyaterrañe'ẽme: Commonwealth of Nations), hérava ymaguare Tetãnguéra Ñembojoaju Vyretáña pegua (British Commonwealth of Nations), ha'e hína aty guasu oreko 52 tetãnguéra hekosãsóva ha hekosãso'ỹva ipýpe, umi tetãnguéra oreko jekopyty Tavetã Joaju rehe hembiasakue rupive, Mosambike ha Rruánda ndorekóinte.[1]
Oheka ohupyty tetã heta ñopytyvõ pirapire ñemomba'apóre ha jokuaikuaáre, ha ary 1950 guive peteĩ tetã oĩrõ ko atýpe nde'iséi oĩha Tavetã Joaju poguýpe. Oikévo tetã Mosambike, ko aty oñemomba'e ko ñe'ẽ Tetãnguéra Ñembojoaju ohechauka hag̃ua ko aty omba'apo heta tetã rehe. Ojeipurúramo jepe ko ñe'ẽ Vyretáña pegua ombojuavy hag̃ua ko aty umi ñembojoaju ambuéva pegua oikóva Yvy ári.
Mburuvichavete Isabel II Tavetã Joaju pegua omotenonde ha omoakã ko atýpe, ñembojoaju jekopytýpe hekorã rupive, «ñemoirũ hekosãsóva umi tetã mbytépe hechaukaha».
Ñemboyke piresa'ýre oñepyrũ oñembovaivévo pe temiandu he'íva oĩ tapicha atýra imba'eguasuvéva ha omoheñói upéicha tembiapo oñemboyke térã omoha'eñóva umi hesegua'ỹvape. Ñemboyke piresa'ýre he'ise avei pe mbo'epy avakuaatyguigua ha jokuaikuaa remimo'ã oúva ko temiandúgui.[1][2][3][4] He'iháicha pe Tetãnguéra Amandaje Oipe'aséva Ñemboyke Piresa'ýre Opaichagua oñemoañete va'ekue ONU Amandaje Guasúpe ára 21 jasypakõi 1965:
«pe mbo'eha he'íva ituichaveha umíva irrása oikoéva ijapu hína tembikuaaty rupive, iñaña hína tekoporã rupive, ndahekojojái hína avano'õkuaa rupive ha  ikatu oporombohasa asy, ha [...] ndaipóri mba'eve mba'ekuaarãme térã aporekópe ikatúva he'i iporãha, taha'e ha'éva, ñemboyke piresa'ýre».[5]Pe vorekue peteĩha oĩva tetãnguéra amandaje oipe'aséva ñemboyke piresa'ýre opaichagua kuatiápe he'i ñemboyke piresa'ýre he'iseha:
«Oimeraẽ tekoavy, ñemosẽ, ñesãmbyky térã jeporavo ojejapóva rrása, piresa'y, ñemoñare téra tetã ha tekoha ypy rupive, omomba'eveséva térã omomichĩséva tekoiterape yvypórape guarã he tekosãso tenondeguaitéva jehechakuaa, jepuru térã apo oikóva tekojojápe ha ojejapóva jokuaikuaa rekópe, avano'õ, arandupy térã oimeraẽ jeiko ambuéva maymáva renondépe».[6]Umi tembiapo, temimo'ã ha tekorã oñemboykéva piresa'ýre omoĩ sãmbyhyha rysýi umi tapicha atýra apytépe, taha'e ha'éva ojehechaukávo opavavépe térã ojejapóvo kañyhápe, ha upéicha he'i iporãha oĩrõ tapichakuéra atýra ipokatuvéva térã orekovéva tekoiterape. Buraschi ha Aguilar he'i ñemboyke piresa'ýre "ojehechaukaha heta temimo'ã, ñemongeta ha tembiapo rupive oporombogueséva, otakýva, oporomboykéva, oporomoha'eñóva, oporomomba'aporeíva, orairõva ha oporomosẽva”.[7]
Ojejoko hag̃ua ñemboyke piresa'ýre, ONU omboguata 1965 jave pe Tetãnguéra Amandaje Oipe'aséva Ñemboyke Piresa'ýre Opaichagua, ha upe rire omoĩ ára 21 jasyapy Ñemboyke Piresa'ýre Día Internacional de la Eliminación de la Discriminación Racial Ára Yvoragua ramo.
Tuykiañe'ẽ ha'e ku ñe'ẽ oñe'ẽva Tuykia retãme, Chipre retãme, Alemaña, Vugaria, Yvate Masendoña ha Rrumaña retãme. Tuykiañe'ẽ agagua ypy oĩ ñe'ẽ osmanlitakuéra oñe'ẽvape, peteĩ túrko aty oñemohendáva Antóliape edad médiarõ ha, sa ro'y XIII pe, omopu'ã tetãrape upéi ohupytýva Mburuvi otománope. Jehai ypy túrkope oĩva ha'e sa ro'y XIII peguare. Ha Konstantinópla oike rire (1453), ñe'ẽ túrko hatãve ñe'ẽpavẽ ha Mburuvi otománo rekopy ramo, ha oñepyrũ oike Valkánika yvykũme, mbaretevépe tavakuérape.
Paty peteĩha sa ro'y XX peguápe, heta mba'e ojejapóva ombohape joavy túrko pu'ã. Jejukapa ha ambue tetãme jeho aty Armeniagua Mburuvi otománogui, ára Mburuvi omopu'ãhaguéva ha Tuykia ohupytýrõ tetã mongu'erã ha griégo ñeguenohẽ Anatóliagui omohatã ñe'ẽ túrko mongu'e Hetãrape pyahu yvýpe, ha haimete ko'agaite oĩháicha hembe'ýva.
Tuykia pyahu ryepýpe, Istambul ñe'ẽgui oiko ñe'ẽ mbyky pyahu pyrendárõ, ha hetave aravísmo ha motekuéra ijypy pérsava ha ojeipurúva ñe'ẽ ñe'ẽporã ymaguarépe oñemyengovia ñe'ẽpyahu osẽva túrko rapógui.
Avei, ñe'ẽmbo'e ñembopyahu rupi oike latin achegety (1928), omboykéva árave achegetýpe. Túrkope oĩ mokõi ñe'ẽjoavy tuicháva: kuarahyresẽ pegua ha kuarahyreike pegua.[1]
Mekúrio (mba'ehero: ) ha'e peteĩ yvóra itaguigua oĩva Kuarahy Ypykatúpe. Ha'e niko yvóra peteĩha Kuarahy guive ha ha'e avei yvóra michĩvéva Kuarahy Ypykatúpe. Mekúrio ndoguerekói jasy ha hi'aiguĩete Kuarahýgui. Ko ñe'ẽngue "Mercurio" ou latinañe'ẽgui, ha he'ise "Tupã Ñemugua".
Juehegua (karaiñe'ẽme: Especie - Parecidos) ha'e mymba, ka'avo ha oparekove iñemohendapy, tekove oiko térã amyrỹi, tekovekuaaty ñemohendapegua.
Juehegua hera ha'e mokõi, Homo sapiens ha'e ñande juehegua.
Mymba ha ka'avokuéra peteĩ juehegua pegua ikatu oñombohyeguasu, ndaikatúi viña ombohyeguasu juehegua ambuéva ojuehégui. Ko'ãga oĩ 5 térã 7 suakuéra juehegua ñande yvórape.
Mba'asy po'i ha'e peteĩ mymbachu'ĩgua pámo ováva ombyaíva ñe'ãvevúi, hákatu ikatu oñemosarambi yvypóra rete pehẽngue ambuévape. Pe vakytéria tenondeguavéva ha ojeikuaavéva ome'ẽva hína mba'asy po'i ha'e Mycobacterium tuberculosis.[1]
Oĩ peteĩ vakúna (BCG) ojokokuaáva ko mba'asy.
Kóva ikatu pe mba'asy pámo ojehechavéva yvy ape ári. Jahecha ramo ko mba'asy nome'ẽivo mba'e rechaukaha, jahecháta 33 % opaite yvypóragui ohasa'asy.[2] Kóva niko pe mba'e mokõiha oporojukavéva yvy ape ári, ha mba'asy pámo ojukavéva.[3]
Umi mba'e rechaukaha mba'asy po'i ome'ẽ ha'e: hu'u ha ñendyvu huguýva, akãnundu, ty'ái ha pohyikue guejy rei. Oñemosarambi ramo yvypóra rete pehẽngue ambuévape ome'ẽta mba'e rechaukaha opaichagua. Ova ko mba'asy yvytu rupive, hu'u ramo tapicha hasýva térã ondyvu ha iñatĩa. Upéicha avei, hetaiteve hasy ikangyitégui oipurúvo pohã mbarete térã orekógui VIH/sida.
Okambúva (lasioñe'ẽ: Mammalia) ha´e opa umi mymba michĩva ha tuicháva ho´úva isy kambykue okakuaá aja.
Mbopi ha´e mymba okambúva ikatukuaáva oveve, avavete upéi ndaikatúi ojapo upéicha.
Techapyrã:
Yvyra (karaiñe'ẽme: Árbol) ha'e ka'avo guasu ha ymaiteveguare. Heta yvyra oĩ ka'aguy.
Yvyrakuéra niko opaite ka’avóicha oipytyvõ mayma tekovépe oikóva ko yvy ape ári. Ha’ekuéra omomorã ñande rekoha; ha upéicha avei, omo’ã mymbakuérape; omombyta ha omombarete yvy; ha pe mba’e tuichavéva: omoheñói ha omohesãi pe yvytupytũ potĩ mayma tekove ñaikotevẽva jaikove hag̃ua. Yvyra, oñekytĩ rire, ojepuru ojejapo hag̃ua kuatia térã, jepe'a; ha upéicha avei, ojejapo ichugui opaichagua yvyrape, apyka, mesa, karameg̃ua ha aorenda, okẽ, ovetã ha óga. Jahayhúrõ ñande rekoha ha upekuévo ani hag̃ua japyta yvyra'ỹre, tekotevẽ -jaitývo peteĩ- hendaguépe ñañotỹ mbohapy.
Yvyra ñeñotỹ oĩ mokõichagua: 
Hi'upy niko oimeraẽ mba'e umi oikovéva (yvypóra,mymba,ka'avo) ho'u ha oipuru jekarurã, tembi'urã ha ñemongarurã.
Oĩ hi'upy opaichagua, umi oñemongarúva, umi oporombovy'áva ha umi oporomonga'úva. Yvypóra oheka hi'upyrã ka'avógui, mymbágui, ýgui ha heta mba'e ambuéva pegua, ojapo hag̃ua hembi'urã.
So'o niko pe hi'upy ojepuruvéva mymbágui, oĩ avei pe kamby, mymba okambúva ojapo, yvypóra oipuru kamby ojapo hag̃ua heta tembi'u. Mymbágui avei pe eirete ha rupi'a.
Yvypóra ho'uiterei umi hu'itĩrã (avati, arro ha trigo), kumanda ha ta'ỹingue. Ojejapo avei ñandyry. Ojekaru avei yva kuéra, he'ẽva, ha ka'avo kuéra, hogue ha hapo.
Eiratã térã asuka (karaiñe'ẽme: Azúcar) niko mba'e ñambojo'áva ñane rembi'úre ñamohe'ẽ hag̃ua. Eiratã jaipurúva tembi'úpe oñenohẽ takuare'ẽgui térã remoláchagui, oĩ katu eiratã opaichagua, umi jaipuruvéva niko ko'ãva:
Oĩ mba'e ambuéva ndaha'éi eiratã jaipurúva ave ñamohe'ẽ hag̃ua tembi'u: ka'a he'ẽ (ka'a Paraguáipe ymaite guive yvypóra oipuru) ha aspartamo (mba'e he'ẽ eiratã'ỹre yvypóra ojapo).
Ivaiete yvypóra retépe ho'úramo heta eiratã, upéicha OMS he'i ja'u va'erã sa'ive 10 % asukágui jaipapávo opa umi kaloría ja'úva peteĩ ára pukukue. Jaikuaa asuka ikatu ohupi tuguy jejopy,[1][2] upéicha avei ikatu omongyra ha ome'ẽ tuguy asuka.[3]
Ysajarekokuaa ha'e pe papapykuaa vore ohesa'ỹijóva mba'ekuéra tuichakue, ysaja ha moõitépa oñemohenda hikuái apejojápe térã pa'ũme.[1] Pe ysajarekokuaa ojejapóva apejoja ári ikatu jaipuru jaikuaa hag̃ua mbovýpa oha'ã mba'ekuéra apekue ha ijerekue, pe ysajarekokuaa ojejapóva pa'ũme rupive ikatu jaikuaa mbovýpa mba'ekuéra tuichakue, mbovy mba'épa oikekuaa peteĩ mba'e ambuévape. Upéicha, ko tembikuaaty mba'e tenondeguáva ñemoarandúpe, tuichaitépe ko'ãva tembikuaatýpe: mba'erekokuaa, mekánika, jogapokuaa, yvyapekuaa ha mbyjakuaa.
Koty Tesaroryrã Rrómagui ha'e peteĩ ñoha'anga óga tuicha, jogapopapyre I arapa'ũgui, Rróma mbytepe, Itália. Kurive, itéra ha'ekue Amphitheatrum Flavium. Guive 1980 ha'e Tembiejakue Yvypóra rekogui (Patrimonio de la Humanidad) ha guive 7 jasypokõi 2007-pe ha'e peteĩ Pyahu Pokõi Tembiechapyrã Yvóragui Ãgagua. Koty Tesaroryrã Rrómagui orekokue tesaroryrã ñeha'ãkuéra kysepukúpe ñorairõhagui ha tesaroryrã herakuã.
Ijeporu ha'ekue ñeha'ãkuéra kysepukúpe ñorairõhagui, jejuka máva ha jejuka mymba. Tymba'api ha'ekue tapiagua, mymbajuka tymba ka'aguy Afrikagui. Ijeporu ha'ekue avei Ñorairõ Yga rehegua.
Ko'ãgagua ijeporu ha'e turismo.
Gyrésia Ymaguare ha'e akue avano'õ tuichaitéva para Yvy mbytépe rembe'y yvate kuarahyresẽyguápe, hi'are amo 1000 Kirito mboyve guive ary 600 peve, oĩhápe umi táva poguasu ha yvy pehẽ ambuéva, umíva niko heko peteĩete 13 ary aja, Alehándoro pe Tuicháva oisãmbyhývo Masendóña Mburuvíre (336-323 Kirito mboyve).[1] Gyrésia Ymaguare ára pukukue opa Korínto ñorairõme, Rróma Tavakuairetã oñemomba'érõguare Gyrésia rehe.
Ko ára pukukue vore tuichavéva aja, Gyresiagua ndorekói hikuái imburuvicha peteĩ. Hákatu iñe'ẽ, hekotee ha itavarandu peteĩetéva.[2][3] Gyresiañe'ẽ niko Indoeurópa ñe'ẽnguéra apytépe oĩ.[4] Oĩ va'ekue táva poguasu (tavaguasu ojoguáva tetãnguéraicha ha ojeheróva pólis), peteĩ-teĩ iléi guasu ha hekorã iñambuéva. Techapyrãme umi pólis apytépe oĩ Atena, Epárta ha Korínto. Umíva apytépe oĩ oisãmbyhýva hese mburuvicha guasu ha ambuéva oiko jekopytyjojápe, Aténa techapyrãme. Ára pukukuévo, umi táva ipoguasuvéva ojoaju táva ambuévare.
Táva Aténa ipoguasuve ipu'aka rire Mburuvi akeménida rehe, ondyrységui ko távare, upe niko oiko Gyrésia-Péysia ñorairõ aja. Aténa ára porãvéva opa ndaipu'akái rire Epárta rehe, oikóvo Peloponéso ñorairõ, ary 345 Kirito mboyve, upe guive Aténa ikangyve.
Alehándoro pe Tuicháva omoĩ Masendóña umi táva poguasu ári ha upéicha oñemopeteĩ Gyrésia tavakuéra peteĩ tetãme, 13 ary hi'are ha oñemosarambi Vaykã yvyapýre, Alehándoro ohasa Dardanelos ypo'íre Anatólia yvyapy gotyo ha upéicha ipu'aka Péysia Mburuvíre. Oisãmbyhy yvy apekuére ojepyso va'ekue Gyrésia, Ehíto, Anatólia, Kuarahyresẽ Aguĩgua ha Mbyte Ásia rehe, ysyry Índo ha Amu Ndária peve, upéicha Gyrésia reko tee ojepyso para Yvy mbytépe rehe ha Kuarahyresẽ Aguĩguáre. Ojehero ko'ãga ku ára pukukue Ára helenístico (323 Kirito mboyve-30 Kirito mboyve).
Gyrésia arandupy ha hekotee tuichaite ojehecha Rróma Mburuvípe, Rróma katu oraha ha omosarambi Európare heta mba'e Gyrésia rekoteégui. Upéicha ikatu ja'e Gyrésia rembirejakue ohupyty pe avano'õ Yvy vore kuarahyreikeguápe ha tuicha oipytyvõ arandupykuaatýre, jokuaikuaáre, tembiapoporãre ha tembikuaatýre, toiko hag̃ua oiko ko'ãgaguáicha. Ñañe'ẽrõ Gyrésia rembirejakuére, ja'e va'erã avei Mburuvi visantíno iñe'ẽtee niko Gyresiañe'ẽ ha hekotee tuichaite ou Gyrésia Ymaguare arandupýgui.[5][6][7]
Apartheid ha'e akue oñesãmbyhyháicha ha oñemboguataháicha Yvyáfrika ha Namívia retãygua oisãmbyhykuévo umi ipiretĩva, ary 1948 guive 1992 meve, omboykérõguare tetãyguakuérape ipiresa'ýre. Ko ñe'ẽ apartheid he'ise "ñemomombyry” Afrikáans ñe'ẽme.[1] Yvyáfrika rembiasakuépe, ymaite guive heta umíva omboyke akue umívape ndaipire morotĩri, pe aty hérava National Party oñepyrũ oisãmbyhy upépe ohenonde'a rire jeporavo guasúpe ary 1948 pegua, mbeguekatúpe oñepyrũ ohekome'ẽ apartheid rekópe. Umi tekorã ojapo hikuái oporomboyke ha omomombyry umi ipirehũva ha umi ipiretĩva.
Ko ñesãmbyhy rekópe, umi Yvyáfrika retãygua oñemohenda va'erã ipiresa'y ha iñemoñare rupive, ndaikatúi hikuái ojoaju ha oiko oñondivepa (techapyrãme, peteĩ ipirehũva ndaikatúi omenda peteĩ ipiretĩvare). Ojejapóvo léi guasu ipyahúva Yvyáfrika-pe, opa ko ñesãmbyhy.[2] Yvyáfrika mburuvicha pahague oisãmbyhýva apartheid rekópe ha'e akue Frederik Willem de Klerk; ha'e oho oñemongeta Nelson Mandela ndive, oiméva ka'irãime omoambueségui hetã ñesãmbyhy, opa hag̃ua apartheid.[3] Oñemongeta rire hikuái ha osẽ rire ka'irãigui Nelson Mandela, ojeporavo ichupe Yvyáfrika mburuvicha ramo pe jeporavo guasúpe ary 1994 pegua, upéicha oiko ichugui pe ipirehũva peteĩha oisãmbyhy hetãre, upe aja oreko 75 ary.[4][5] Umi mokõi karaípe oñeme'ẽ kuri Jopói Nobel Py'aguapyguigua, hembiapo porãgui.
Kanada (ingyaterrañe'ẽme: Canada; hyãsiañe'ẽme: Canada) ha'e peteĩ tetã ñembyatypyre oiko Yvateamérikape. Ottawa ha'e itavaguasu ha itáva tenondegua ha'e Toronto, Montreal ha'e avei táva tenondegua. Tavayguakuéra: 25.730.435 ava. Ne'ẽ: inglyesñe'ẽ, hyãsiañe'ẽ. 
Opytáva yvateite gotyo Yvateamérikape, oĩva paraguasu Atlántiko guive, kuarahyresẽ gotyo, paraguasu Py'aguapy peve, kuarahyreike gotyo, ha yvateite gotyo paraguasu Ártiko. Ijerére ojuhu ñemby gotyo Tetã peteĩ reko Amérikagua, ha yvate kuarahyreike gotyo ojuhu tetãvore Aláka. Kanatã ha'e tetã tuichave mokõiha, Rrúsia retã riregua. Oĩva haimete Yvateamérika renda mbytére. 
Tenda oĩha Kanada oikove vaekue heta ava kuéra ha te'ýi. Sa ro'y XV ipaha guive, heta karai aty Vyretañagua ha Hyãsiagua oikove ha oñemu Kanada yrembe'y atlántikogua, ha opyta upépe. Hyãsia retã ome'ẽ vaekue haimetepa henda Kanatãme ary 1763-pe, norairõ Franco-india rire. 
Ary 1867-jave, oñembyaty mbohapy tenda vyretañagua opytáva Yvateamérikape, Kanada Joaty rupive, Kanada oñepyrũ va'ekue Vyretaña Hetãvore Ñembyatypyre, irundy tetãvore iñembyatypyre.[5][6] Upe guive tetãvore Kanada ohekosãsoséva ha ojapo pe Kuatia Omohekorãva Westminster 1931-gua ha Yvateamérika vyretañagua Ikuatia guasu, upe kuatia kuéra oipytyvõ Kanada isãsóme.[7]
Oñesãmbyhyva tavayguarekuai amandaje guasu rupive ha monarquía constitucional Isabel II rupive. Kanada iñe'ẽkõi ingyaterrañe'ẽ ha hyãsiañe'ẽ imokõi ñe'ẽ katuete.
Tetã Kanada oreko heta atyvete ha apopy guasu, ha omba'aporekokuaáva hetave ha iporãvéva, hi'apekue ha henda iporãiterei ha hekovekuéra oikove porãmba, Kanada oguereko ipype heta kuarepoti, y, ha ambue mba'e oipytyvõ chupe.
Ko ñe'ẽ ingyaterrañe'ẽme ha hyãsiañe'ẽme Canada, avañe'ẽme Kanada ou ñe'ẽnguéra "iroke" kuéra iñe'ẽ kanāta he'iséva “táva”, “ava no'õ” térã he'iséva táva ymaguare hérava Stadaconé, opytáva ko'ãga táva Kévek.[8][9] Karai Jacques Cartier oipuru vaekue ko ñe'ẽ "Canada" omohéra hag̃ua opaite Stadaconé henda ha itáva avei; ary 1545-pe, yvyra'anga kuéra, kuatia ha arandukakuéra Europagua omohéra opa umi tenda Canada.
Sa ro'y XVII guive, opa tenda hérava ymaguare Hyãsia Pyahu omohéra Canada. Upe guive, pe tende oñembyatýve mokõi tetãvore Vyretañagua: Yvate Kanada ha Yvy Kanada, ary 1841-pe oñemojoajúva ramo jepe jeýva Tetãvore Kanadápe.[10] Upe guive, opa tenda ha tetãvore opytáva upépe oipuruve ha oipuruve ko ñe'ẽ Canada omohéra hag̃ua opaite Tetã henda.
Kanada ha'e peteĩ tetã ñembyatypyre oguerekóva 10 tetãvorenguéra ha mbohapy tenda. Tetãvore Kanadápe ohekosãsovéva hendakuéragua.[11]
Rrúsia (rrusiañe'ẽme: Россия) térã Rrúsia Joaty (rrusiañe'ẽme: Российская Федерация) upe tetã guasuvéva opa Yvýgui. Rrúsia Joaty ijyvy apekue oguereko hína 17 125 246 km2, oguereko ijyvy'apekuére heta yvytyrysýi ha ka'aguy porã. Itavusu táva ñembyatypyre Mosku.
Ko tetã ñembyatypyre amandaje-mburuvicha rapépe oñembyaty katuete 85 tetãmi ñembyatypyre, avei 9ha tetã oguerekovéva tapicha kuéra ipype, 146 020 000 ava ary 2010-jave. 
Ijyvy'apekue ojaho'ipa Yvate Ásia ha amo 40% Európa pegua, Rrúsia oguereko tuichave yvy mba'e, ita ha kuarepoti mba'e ne'ĩra ojeipurúva. Oguereko avei hetaiterei yvyra mba'e ha y porã.
Rrusia Joaty tetã oguerekovéva tetãnguéra ijerére, 16 tetã, ha avei tetã ogureko tembe'y pukuvéva. Ijerére ojejuhu ko'ã tetã (yvate kuarahyreike guive kuarahyresẽ meve): Noruéga, Hĩlándia, Etónia, Letónia, Vielorrúsia, Lituánia, Polónia, Ukyránia, Geórgia, Aseryvaijã, Kasahitã, Chína Tekoha Tetã, Mongólia ha Yvatekoréa.
Yguasúre ojejuhu Hapõ ha Aláka, tetãvore Tetã peteĩ reko Amerikagua. Rrusia yrembe'yre ojejuhu upe paraguasu Ártiko yvate gotyo, upe paraguasu Py'aguapy, ha para oĩva yvy mbytépe: para Váltiko, para Hũ ha para Káspio.
Rrúsia Joatýpe ojapo jasykõi ary 2014-jave upe Ñembosaraipavẽ Araro'ýpe 2014, peteĩha Ñembosaraipavẽ ojejapóva Rrúsia Joatýpe, upe Ñembosarái 1980 táva Moskúpe, ojejapo Joaty Soviétiko aja. Ary 2018 ojejapóta avei FIFA Tembiesarái Yvypavẽ 2018, peteĩha Vakapipopo Tembiesarái Yvypavẽ ojejapóva Rrúsiape.
Ary 2002-jave, ojepapávo opaite tekove oikovéva Rrúsia-pe, 329 táva oguerekove 50.000 tapicha kuéra ipyé; 166 táva oguerekove 100.000 tapicha; 75 táva oguerekove 250.000 tapicha kuéra ipype; 34 oguerekove 500.000 tapicha; ha 13 táva guasu oguerekove 1.000.000 tapicha kuéra ipype. Táva tenondegua ha tuichavéva Rrúsia Joaty pegua ha'e hína:
Vãkoke (taiñe'ẽme:กรุงเทพมหานคร, Krung Thep Mahanakhon - karaiñe'ẽme: Bangkok) ha'e táva guasuve ha Tailandia itavaguasu. Ko táva oguereko 6.355.144 tavayguakuéra ha Vãkoke renda ykére oguereko 11.971.000 tavayguakuéra (jasyteĩ 2008-pe aja).[1] Ko'ã tavayguakuéra omoambue ko retã Tailandia, ha omojopara Tailandia hekovekuéra, mojoparava máva ou Kuarahy reike, China ha ambue renda.
Méka ha´eva táva tetã Aráviape.
Paraguasu Ártiko oĩ peteĩ paraguasu Yvýpe. Ijykére oĩ ñemby gotyo paraguasu Atlántiko, paraguasu Py'aguapy, Yvateamérika, Európa ha Ásia.
Paraguasu Atlántiko niko oreko 14 750 000 km² (parakuéra ndive). 
Para Yvatevogua ha'e peteĩ yguasu ojejuhúva paraguasu Atlántikope, Európa ipehẽngue yvate kuarahyreikeguápe. Ko yguasu jerére oĩ ã tetã: Noruéga, Ndinamáka, Alemáña, Tetãnguéra Yvýi, Véyhika, Hyãsia ha ypa'ũ Vyretáña Guasu, Tavetã Joaju poguýpe. Ijapekue hína 750 000 km².[1]
