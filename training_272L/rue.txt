Сара Бернар (Sarah Bernhardt, родне мено Сара-Мария-Генріет-Розін Бернар, Sara-Marie-Henriette Rosine Bernard; 22. октобра 1844, Паріж – 26. марца 1923, Паріж) — французьска актерка, єдна з найвызначнїшых дїятелїв театру 19. і початку 20. стороча.
 Тота статя є затля „Стыржень“. Поможте Вікіпедії так, же єй доповните і росшырите.
Мікеланджело ді Лодовіко Бунароті Сімоні (6. марца 1475, Капресе – 18. фебруара 1564, Рим) быв єдным з найзнамішых представителїв верховной італской ренесанції а манірізму. Прославив ся як сохарь, архітектор і малярь, але писав і стишкы.
Міґель де Сервантес (1547 – 1616) быв іспаньскый писатель.
Калідаса (деванаґарі: कालिदास; „служебник Калі“) (асі 4.–5. стороча) быв індійскый поет і драматік. Міджі ёго найзнамішы дїла належыть лірічна поема Меґгадута, театрова гра Абгіджнянашакунтала ці епос Кумарасамбгава. Не є знама доба коли Калідаса жыв, много бадателїв але споює ёго дїяня с добов ґуптовского краля Чандаґупты II. (пановав коло років 380–415).
Публій Верґілій Маро (15. октобер 70 до н. е. в Андах коло Мантовы – 21. септембер 19 до н. е. в Бріндісі) быв найславнїшый римскый поет Авґустовой добы, котра є означована за золотый вік римской літературы.
Едіт Піаф (19. децембра 1915, Паріж – 11. октобра 1963, Ґрассе), властным іменом фр. Édith Giovanna Gassion, знана під псевдонімом фр. La Môme Piaf была славна і облюблена французька шансоньєрка. 
Єй способ інтерпретації рефлектовав практічны скусености із жывота, котры сама пережыла, або і внутрїшнї сітуації в котрых ся сама находила. Тот умелецькый приступ з нёй наконець учінив французьку народну ікону. Шансоны як „La vie en rose“ (Ружовый світ), „L’hymne á l’amour“ (Ода на любовь), „Milord“ і „Non, je ne regrette rien“ (Ничого не баную) єй принесли світову популаріту.
Джеймс Кук (27. октобра 1728 Мартон коло Йорку – 14. фебруара 1779 Гавай) быв необычайно вызначный мореплавець, обявитель і бадатель, котрого плавбы і головно выданы дїла выразно посунули знаня о Земли.
Стенлі Кубрік (26. юла 1928 Бронкс, Ню Йорк, США – 7. марца 1999, Гарпенден, ґрафство Гертфордшир, Анґліцько) быв америцькый режісер і фотоґраф.[1][2]
Леонард Пол Ейлер (15. апріля 1707 Басілей, Швайцарія – 18. септембра 1783 Санкт-Петербурґ, Росія) быв швайчарьскый математік і фізік.
Ґотфрід Вільгельм вон Лейбніц (1. юна 1646 Ліпско – 14. новембра 1716 Ганновер) быв нїмецькый філозоф, вченый і математік пишучі переважно в латинчінї і французчінї.
Конфуцій (кітайскы 孔夫子) (552 / 551 п.н.е., Квуфу в кітайскім штатї Лу, днесь на землї провінції Шан-тунґ 479 п.н.е. тыж там) быв кітайскый філозоф, соціалный політік і штатник.
Карл Маркс, нѣм. Karl Heinrich Marx, (*5. май 1818, Тревир, Кральовство Пруссия — †14. марец 1883, Лондон, Велика Британия), — нѣмецкый филозоф, политичный публициста, критик класичной економии, теоретик роботницкого руху, социализму и комунизму. Идеи Маркса достали назву марксизм и досправды лишили глубокый слѣд в истории.
Быв старшый выжившый хлопець (два его старшы братя умерли) межи девятьма дѣтми в родинѣ успѣшного адвоката, высокообразованого чоловѣка, котрый интересовав ся Кантом и Волтером и быв участником политичного живота в Пруссии. Яко шѣстьрочный быв покрещеный в лутеранской церкви, але омного векшый од религийного мали на него вплыв радикалны социалны идеи. Уж во школѣ быв дискриминованый через свое еврейске походжѣня, а то вызначило его негативне поставлѣня ку религии и тужбу по социалных перемѣнах.[1]
Зачав штудовати право на универзитѣ в Бонну (1835), але пак перешов на престижнѣйшу универзиту Фридриха-Вилгелма в Берлинѣ (1836). 
В року 1841 обгаив докторску роботу на универзитѣ Йены.[2] В року 1842 зачав робити в либералных новинках Rheinische Zeitung (Ринскы новинкы), неодовго став ся их редактором.[1] Хоть новинкы держали ся в рамках дозволеного, говорили о дѣлах неприкрыто, а были по року закрыты реакчнов пруссков владов.
В року 1943 побрав ся з Дженни, о четыри рокы старшов од него аристократков, чия цѣла родина была против того, окрем Дженниного отця, котрый быв социалистично наставеный и быв од Карла в захватѣ. Молоды одышли на бываня до Парижа, што быв тогды центром социалистичного руху. Ту спознав ся з Фридрихом Енгелсом, своим еднодумником, а въедно выступовали зоз статьями в Нѣмецко-французском рочнику, де первый раз появили ся его надале часто цитованы слова о религии як «опиумѣ про народ», и его вызвы на «повстаня пролетариату». В року 1845 быв з Парижа выказаный на жадость прусской влады, а одышов до Белгии, де зрюк ся свого прусского державлянства.[1] 
Ту въедно з Фридрихом Енгелсом створив меджинародну организацию роботникох Комунистична Лига, во фебруарѣ року 1848 опубликовав памфлет Комунистичный манифест, котрый лондонскы комунисты нараз прияли як свой манифест,[1] и котрый став ся програмным документом марксизма.[3]
Во Франции, Италии, Австрии выбухла револуция, револучна влада позвала Маркса до Парижу, якраз вчас, бо го белгийска влада ладила выказати з Белгии.[1]
Коли револуция перешла до Австрии, Маркс вернув ся дому и зачав выдавати револучны Neue Rheínische Zeitung (Новы ринскы новинкы), финансованы буржоазиев. В тот час въедно з Енгелсом пропаговали думку, же на пролетарску револуцию еще не пришов час, Комунистичный манифест треба одкласти на полицю, Комунистичну Лигу роспустити, а домогати ся конштитучной демокрации. Коли револучна габа зачала спадати, а краль зликвидовав Прусску Асамблею в Берлинѣ, Маркс вызвав люд ку зброи, на што буржоазия закрыла финансованя новинок, а сам Маркс быв поставленый перед суд за ряд вин, меджи котрыма была и тота, же пропаговав неплачѣня даней. Суд го оправдав, але такой выказав з державы яко не маючого державлянства.[1]
В маю 1849 одышов до Франции, але и тамошна постреволучна влада го выказала, в августѣ 1849 одышов до Лондона, де прожив цѣлу другу половку свого живота. В року 1864 Маркс став ся организаторм и вождьом меджинародного роботницкого Интернационала.[3] 
Интернационал 1869 вырос до 800 тысяч членох, але во веджѣню зачали ся сперекы, Маркс быв обвиненый, же хоче зрядити властну диктатуру над роботницкым рухом; на конгресѣ в року 1872 Марксу удало ся поразити опонентох и выгнати их з организации, але одтогды организация упадала и остаточно была роспущена в року 1876.[1]
При погребѣ Маркса на теметовѣ Гайгейт Енгелс повѣв же Маркс зробив два великы одкрытя: закон розвою людского сполоченства и закон руха капитализма; але передо вшиткым быв он револуционарь, найвеце ненавидженый и ганеный чоловѣк свого часу, а умер любеный, честованый и оплакованый милионами револучных роботникох.[1]
На гробѣ Маркса суть написаны два вызнамны цитаты з его творох: «Роботници вшиткых земель, спойте ся» (з Комунистичного манифеста) и «Филозофы лем объясняли свѣт розличныма способами, але цѣль е тота, обы го змѣнити» (з Тез о Фойербаху).
Члены родины:[4][1]
Служниця:[1]
Подля непотвердженых жерелами информаций, Карл и Дженни мали в року 1857 еще едно дитинча, котре умерло скоро по породѣ, безименне. В пореволучных роках 1849-1863 родина жила барз худобно. 
Од року 1964 их финанчна ситуация ся полѣпшила, достали наслѣдство по смерти матери: того року перейшли до лѣпшого дому, а зачали у себе споряджати балы. Року 1869 Енгелс продав часть свого бизнеса, выплатив вшиткы Марксовы довгы (за лондонскы рокы было того 210 либер) и порядив му пензию во вышцѣ 350 либер рочно. Тота сума умѣстила родину меджи горны 2% бритского обывательства.[5]  
Найвекшой славы заслужив собѣ Маркс в добѣ ествованя «социалистичного табора» краин под контролов СССР: быв он честованый як «учитель и вождь меджинародного пролетариата», котрый указав «людству путь ку комунистичному оновлѣню свѣта».[6] 
В сучасности вшак марксизм утратив авториту ай у абсолутной векшины комунистичных партий свѣта.[7]
Александер Великый (ґрецькы Ἀλέξανδρος ὁ Μέγας, Александер Македоньскый) - девятнадцятый царь Македонії, сын царя Філіпа ІІ Македоньского, і Олімпіады, царівны Епіру. Быв выхованцём Арістотела. Ґеніалный полководець, адміністратор і політік. Закладатель великой державы, што охоплёвала Македонію, Ґрецію, Перьску імперію а Еґіпет.
Алжбета I. Анґліцька (анґл. Elizabeth I; 7. септембра 1533 — 24. марца 1603) — была кралёвнов Анґліцька і Ірьска од 17. новембра 1558 аж до своёй смерти. Была пятов і остатнёв пановницёв з роду Тудорівцїв і дївков Генріха VIII. і ёго другой жены Анны Болейновой. На трон наступила по смерти своёй невластной сестры Марії за котрой владнутя была про підозрїня з підпоры протестантьского повстаня скоро єден рік увязнена.
Джавагарлал Негру (гіньдскы जवाहरलाल नेहरू) (14. новембра 1889 Ілагабад - 27. мая 1964 Нове Діллі) быв вызначный індійскый політік, єден з головных представителїв Індійского народного конґресу, ключова фіґура Індійского руху за независлость і першый, довгодобый міністерьскый предсїдатель независлой Індії.
Походив з Ілагабау, ошколованя обтримав в Анґліцьку. Ёго дївка Індіра Ґанді была вызначна політічка і пізнїша председкыня влады Індії.
Святый Томаш Аквіньскый(1225 – 7. марец 1274), латиньскы Thomas Aquinas, быв католицькый філозоф і теолоґ схоластічной традіції. Ёго робота значіла верьх схоластікы.
Епістемолоґія (з ґрецького έπιστήμη епістеме знаня, способность) ці ноетіка (з ґрецького νοήμα ноема думка) є філозофічна дісціпліна, котра бадать людьске знаня, ёго выник, процес і обєкт.
Мыслїня значіть в шыршім змыслї слова вшыткы менталны (псіхічны) актівіты, в ужшім змыслї слова їх найзложытїше і правдоподобно лем чоловіку властна частина, котра обраблять і хоснує інформації.
Конфуцианство — китайска филозофична школа, котра ся вывинула з учѣня китайского мудерця Конфуция,  уцѣлена система моралных, социалных, политичных и религийных думок, котры мали значный вплыв на вывой китайской цивилизации аж до XXI. стороча.
Тота всеобсяжность, синкретизм конфуцианства мать корѣнь в том, же в добѣ  Конфуция еще не было росчленованости многых сторон духовной културы: религии, етикы, филозофии, социално-политичной думкы.[1] 
Европане ся зачали подробнѣйше дознавати о китайской цивилизации аж в XVII. сторочу, а в   XVIII. сторочу конфуцианство ся стало предметом горячого почитаня у французскых просвѣтительох и британскых аристократох. По даяком спадѣ в зачатку XX. стороча в недавной добѣ прудкый успѣшный розвой держав з конфуциансков традициев, якыма суть Тайван, Сингапур, Южна Корея, наконець и сам Китай, веде ку новому росту интереса ку конфуцианству.
Конфуцианство не стратило честованя у людей и при подпорѣ штата и сполоченства звышуе в зачатку XXI. стороча свой потенциал як азийска одповѣдь на «западный» тип сполоченства. В сучасности «конфуцианска цивилизация» противостоить в геополитичном вымѣрѣ «христианской
цивилизации», «исламской цивилизации» або иншым цивилизачным типам.[1]
 В конфуцианствѣ найважнѣйшы суть три аспекты:
Отець е старшый в одношѣню ку сынови, старшый брат — ку младшому братови, муж (в родинѣ) — ку женѣ, пановник — ку подданому. Лем одношѣня двох приятельох суть ровноправны, а тоты ся нормують подля принципа  жень. 
Тоты даны суть часточно або цалком основаны на перекладї статї Konfucianismus на чеській Вікіпедії.
Суть иншы вызнамы → Сполоченство (чеперушка).
Сполоченство, лат. societas социум, социалне — в традичном розумѣню — исторично склавша ся односно независима самостачна совокупность людей, жиючых на окресленой територии, котры суть объединены системов взаимных односин тай инштитуций, интересох и културы, котрыма ся одличують од иншых людей.[1]
Понятя сполоченство поуживать ся еще в иншых, узшых  и конкретнѣйшых вызнамах, напримѣр: 
Подобне до сполоченства (society, Gesellschaft) е понятя громада, комунита (community, Gemeinschaft). Зачаточно ся поважовало, же суть то меншы групы людей, котры можуть контактовати прямо, «тварь ку твари», напримѣр, обывателе едного села. Але в сучасности при револучном розвою масовых средств комуникации то понятя може загортати людей з цѣлого свѣта, напримѣр: громада в социалной сѣти.[1]
В зачатках социалных наук, напримѣр у Платона, понятя сполоченства было тотожне з понятьом штату.[3][4]
В сучасности тоты понятя ся дефинитивно роздѣляють. Штат е политична формация, котра ся усилуе о зысканя, поужытя и оборону влады. Напротив, сполоченство суть розличны културны и традичны формы социалной активности, котры створюють взаимну зависимость меджи членами сполоченства. На означѣня сполоченства як протикладу штатови поуживать ся понятя цивилне сполоченство. Цивилне сполоченство складать ся з нештатных инштитуций, котры обороняють интересы каждого окремого члена сполоченства перед штатом. Поважуе ся, же ефективне цивилне сполоченство е знаком процвѣтаючого сполоченства.[1]
Демокрація (з ґрец.  δημοκρατíα — влада людей, зложене з ґрец. δημος — народ; з ґрец. κρατειν — влада, пановати) — є форма влады, припадно штату, в котрім суть жрідлом моци люде.
Демокрація першыраз ся появила в старовікім Ґрецьку приближно в VI. сторочі до н. е, потім ся зачало шырити в іншы многы давны цівілізації, котры орґанізовали свої інштітуты на основі общінных і еґалітарных племінных сістем.
Соціалізм (з латиньского socialis дружный, сполоченьскый) є в ужшім змыслї слова демократічна ідеолоґія, котра кладе головну вагу на солідаріту, і котра вірує, же бы економіка і далшы ветвы сполочности мали быти централно ряджены. В шыршім змыслї слова загорнює піля демократічного соціалізму тыж комунізм.
Пінязї суть з економічного погляду такый товар, котрый ся хоснує в дакотрій громадї як шыроко приїманый середок зміны (на плачіня), т.є. товар, на котрый платить, же велика векшына непрямых змін в даякій громадї ся реалізує його посередництвом.
Орґанізація країн експортуючіх ропу (скорочено OPEC з анґл. Organization of the Petroleum Exporting Countries) є міджівладна орґанізація здружуюча 12 країн експортуючіх ропу. ОПЕК коордінує економічну політіку членьскых країн, і то особливо в области веджіня говорїв оглядом обєму продукції та й цїн ропы. Резіденція орґанізації є у Віднї.
Членьскы країны ОПЕК днесь контролюють 75 % вшыткых світовых ропный засоб, в цїлосвітовій мірї так забеспечують єдну третину вшыткой ропной продукції тай цїлу половину з обєму експорту ропы.
Аборт (лат. abortus — потрат) — перерываня жывота зачатой, але іщі не народженой дїтины, в наслїдку чого настане перерываня тяжі, і одстранїня їй з маткы до того, як дїтина зможе жыти самостатно. Народжіня дїтины по 28 тыждню тяжі ся называть передчасным породом. Аборт може быти мимовольным (потрат) і медічным (пряме втручаня — хірурґічне ці медікаментозне).
Тоты даны суть часточно або цалком основаны на перекладї статї Аборт на україньскій Вікіпедії.
Ґрецькый язык (ґрецькы: ελληνική (γλώσσα) – еллінікі (ґлосса), тє. ґрецькый (язык), або ελληνικά – еллініка, тє. ґречтіна) є індоевропскый язык хоснованый передовшыткым в Ґреції і Кіпрї, дале тыж в Турції (як автохтонный язык) і в дакотрых еміґрачных країнах як Австралія, США, Канада ітд. Сучасна ґречтїна є прямым наслїдником староґречтіны; творить самостатну вывоёву вітву індоевропской языковой родины.
В лінґвістіцї є ґраматіка сукупность лоґічных і штруктуралных правил, котрыма є ряджена будова речінь, фраз і слов в даякім природным языку.
Література (з лат. littera = буква) або тыж писаня; в шыршім змыслї слова є то сукупность вшыткых писаных текстів, (з лат. textum = тканина) т.є. вшыткых екзістуючіх писемно зазначеных языковых проявів людства. То єсть література умелецька, наукова, технічна, часописецька, мемоарова і пріватна корешпонденція. В узшім змыслї слова ся літературов звычайно думать література умелецька, т.є. красна література, белетрія. Література тыж дїйствує як іншпірація про другых умелцїв - на мотівы літературных дїл выникають образы, скулптуры, піснї і в модерній добі тыж філмы.
Обсягує знаня і факты. Выужывать ся про освіту. Шпеціалным видом є популарно-наукова література про шыроку публіку, як сприступнює одборны інформації легко зрозумілов формов.
Тыж красна література або белетрія; "красна література" є але шыршый термін як белетрія, бо на розлуку од нёй обсягує і поезію. Красна (умелецька) література може мати писемну і устну форму (народна словесность є з векшой части частёв умелецькой літературы). Основным одрїзняючім ознаком умелецькой літературы є їй функція: повнить естетічну функцію, т.є. выторгує свого внимателя з реалного жывота і звыразнює самотный ознак, т.є. себе саму, на укор свого переданя.
Комунікачны протоколы, урядны жадости ітд.
Література захоплена писомнов формов,
Передавать ся з ґенерації на ґенерацію.
Напр. антічна, барокова… модерна література.
Ліріка (gr. λυρικóς, люрикос – ôдносячы ся до ліры) – єден із трёх літературных розділôв, обôк драмы й епікы.
Обійма твори, іж мавут головным предметом представеня прежываня внутріннёго чутя, преказуванє за помічо́в монологу (рідше діалогу), ôдзначаючым ся субъєктівізмом, пôдпорядкованôй експресівнôй а поетичнôй функціям языка. Центральным елементом твору лірічного ся явля тзв. лірічны пôдмет. Незалежно ôд гатунку язык лірікы вызнача ся (в порôвняні з драмов а епіков) высокым зметафорізованём.
Назва їй бере ся ôд назвы давноґрецкого музичного інштрументу – ліры. Пôд акомпанемент їйже антічні поеты бывали співали свої пісні.
Росповідать оповіданя. Основов є дїёва лінія, може їх мати і бівше.
Літературов ся занимають многы науковых областей, напр. літературна історія, літературна теорія, літературна крітіка (оцїнёваня літературы) іі.
Тоты даны суть часточно або цалком основаны на перекладї статї Literatura на чеській Вікіпедії.
Далшы інформації о темі на проєктах Фонду Вікімедія:
Природа (тыж звана матеріалный світ ці природный світ), є вшыток матеріал і енерґія а то головно основна, в чоловіком неовпливненій формі. Природа є предметом науковых штудій.
Марс є четверта планета сонячной сістемы, друга найменша планета сістемы по Меркурї. Названа є по римскім Богови войны Мартові. Іде о планету терестрічного тіпу, то єсть має певный горниновый поверьх покрытый імпактныма кратерами, высокыма сопками, глубокыма канёнами і далшыма утварами. Має два місяцї нереґуларной формы званых Фобос і Деімос.
В часї коли є Марс в опозіції к Сонцю і Земли ся находить міджі тыма двома тїлесами, є Марс позоровательный на небі цїлу ніч. Сполягливы інформації о першых позорованях Марсу як планеты не суть, але є правдоподобне, же к ним пришло міджі роками 3000 аж 4000 до н. е. Вшыткы старовікы цівілізації, Еґіптяне, Вавілоняне і Ґреци, знали тоту „путуючу звізду“ і мали про ню свої назвы. Про їй начервенїлу фарбу, запрічінєну червенов фарбов зоксідованой земли на верьху планеты, тримали стары народы Марс векшынов за сімбол вогня, крови і кінця.
Детайлне баданя планеты уможнили од 60. років 20. стороча 20 успішны автоматічны сонды. В сучасній добі (2011) суть на орбіталній дорозї коло Марсу штири функчны сонды (Mars Odyssey, Mars Express і Mars Reconnaissance Orbiter) і на планетї ся находять дві рухливы єдиніцї місії Mars Exploration Rover котры додали дата, якы уможнити змаповати векшу часть поверьху, дефіновати основны історічны епохы ці порозуміти основным явам одбываючім ся на планетї.
Протеіны суть біополімеры. Ходить о высокомолекуларны природны матерії з релатівнов молекуларнов вагов 103 аж 106 складженой з амінокислот. 
Протеіны суть базов вшыткых жывых орґанізмів. Їх основный характер роспознав Браконнот уж в р. 1819 при нагрїваню клея з кислотов сіровов. За детайлнїше познаня штруктуры білковин дякуєме Е. Фішерові і Л. Паулінґові.
Дыханя (респірація, вентілація) є процес черяня ґазів, передовшыткым кисліка і оксіду угличітого, міджі орґанізмом і ёго екстерным середовищом. Проявом того процесу навонка є дых. Дыханя але представлює тыж каскаду хемічных реакцій в бунках, котры ся означують як бункове дыханя, т.є. ужытя кисліка на оксідацію орґанічных молекул і на выробу АТП. Дыханя є процес тіпічный про аеробны орґанізмы.
Тонка кышка є часть травлячой трубкы міджі жолудком і товстов кышков, де ся одбывать завершална фаза травлїня і абсорпція жывин. Є звычайно барже довга, але в діаметрї тонша як товста кышка. Тіпічным рисом тонкой кышкы суть ледво видимы фалды, якы годни повекшати внутрїшнїй поверьх і злегчують так абсорбованя стравы.
Тонка кышка дас 5-6 метрів довга і 3-3,5 цм шырока. Плоха є аж 300 м2 (як тенісове гріще).
Тонку кышку можеме дїлити аж на 3 части:
Вшыткы три части на ся плынуло навязують.
Тоты даны суть часточно або цалком основаны на перекладї статї Tenké střevo на чеській Вікіпедії.
Быдла (Animalia, Metazoa) є племя многобунковых гетеротрофных орґанізмів, котры ся уж на бунковій уровни одрізняють од рослин і грибів. Їх бункы не мають пластіды ани бункову стїну. Днесь суть становлены до ґрупы Опістгоконта вєдно з грибами і дакотрыма протозоами.
Рыбы (Pisces) — парафілетічна ґрупа водных хырбетных быдел, звычайно холоднокровных (точнїше екзотермных) із вкрытыма лусками тїлом і зябрами. Актiвно ся рушать з помочов плавцїв або рухом цїлого тїла. Рыбы пошырены як в морьскых, так і солодководных середовищах, од глубокых окреачных місць аж по гірьскы потїчкы. Рыбы мають велике значіня про вшыткы водны екосістемы як часть стравового ланцу і велике економічне значіня про чоловіка через концумацію. Люде як выловлять дикых рыб та їх розмножують в ґаздівствах на то встановленых.
В ранных етапах створїня біолоґічной сістематікы рыб класіфіковали до єдного таксону, бо через поліфілетічность ґрупы, "рыбы" бівше не брали ся як таксономічна ґрупа. Через великый спектр часом взаємовыключаючіх анатомічных і фізіолоґічных особливостей орґанізмів - представників той ґрупы, їй вызначіня є іщі неточным.
Рыб учіть наука іхтіолоґія.
Тоты даны суть часточно або цалком основаны на перекладї статї Риби на україньскій Вікіпедії.
Біохемія є наукова дісціпліна на граніцї біолоґії і хемії. Занимать ся хемічныма процесами в жывых орґанізмах. Предметом штудія біохемії є штруктура і функції основных ставебных каменів жывого матеріалу як суть наприклад цукры, тукы, протеіны, нуклеовы квасы і далшы біомолекулы. 
Початкы біохемії і орґанічной хемії ідуть до року 1828, коли нїмецькый хемік Фрідріх Воеглер сінтетізовав простый орґанічный матеріал (мочовину) з анорґанічных матеріалів кіанату драселного і сірану амонного. Тым доказав, же жыва і нежыва природа суть створёваны тыма самыма елементами, і же годен з анорґанічных матеріалів готовити тоты самы матерії, якы находиме в жывій природї. В роцї 1833 быв Паєном ізолованый першый ензім амілаза, т.є. ензім роскладаючій шкроб. 
Великый розмах біохемії настав в 20. сторочу вєдно з розвоём новых експеріменталных технік як хроматоґрафія, електрофореза, рентґеновы діфракції, НМР спектроскопія, мікроскопія і технік молекуларной біолоґії. В днешнїй добі так познаме векшыну метаболічных процесів в жывых бунках, знаме як бунка здобывать енерґію, як комунікує зо своёв околицёв, з чого ся складать. Маме представу і о тім, в чім ся єднотливы формы жывота одрізняють і навспак, што мають сполочне. 
Бурливый розвой біохемії і молекуларной біолоґії мать велике значіня про медіціну (клінічна біохемія), польногосподарьство, промысел, охрану жывотного середовища і далшы области людьского дїяня.
Желїзо, хемічный сімбол, (латиньскы Ferrum) є найросшыренїшый переходный металовый елемент і другый найросшыренїшый метал на Земли, так само є заступленый і во весмірї. Людям є знамый уж од правіку. В природї ся мінералы желїза находять дуже щедро і желїзо за з них добывать редукціов у высокій пеци. Вынаходка выробы і схоснованя желїза быв єдным з базовых моментів початку сучасной цівілізації.
Лавина є швыдкый і наглый зосун векшого множества снїгу по березї на дорозї довшій як 50 метрів. Слово лавина ся даколи (наприклад в біжній бісїдї) перенесено хоснує і на різны іншы зосунутя, наприклад каміня, земли, болота, піску...
Хвіля є моменталный статус во воздуху на становленім місцї. Дане є стаусом вшыткых атмосферічных явів позорованых на становленім місцї і в становленім часовім інтервалї або моментї. Тот став ся пописує сукупностёв параметрів метеоролоґічных елементів, котры были наміряны метеоролоґічныма апаратами, або зіщены позорователём (напр. теплота воздуху, статус хмар, швыдкость і напрям вітра, додж, снїг ітд.).
Електромаґнетічне жарїня (посмоть тыж електромаґнетічны вовны) є комбінація поперечного поступного вовнїня маґнетічного і електрічного поля т.є. електромаґнетічного поля. Електромаґнетічным жарїнём ся занимать область фізікы кликана електродінаміка, што є підобласть електромаґнетізму. Інфрачервеным жарїнём, видимым світлом і ултрафіаловым жарїнём ся занимать оптіка.
Маса є властность матерії, котра выражать міру зотырвачного вплываня ці міру ґравітачного пособлїня матерії. Тота еквіваленція зотырвачных і ґравітачных сил є постулована общов теоріёв релатівіты і є з великов точностёв експеріментално овірена.
Закладна единка масы в системѣ мѣр SI є килограм.
Тоты даны суть часточно або цалком основаны на перекладї статї Hmotnost на чеській Вікіпедії.
Система SI — меджинародна система единок,  франц. Sisteme International d'Unites, покуртано SI — система единок физикалных величин, принята на 11. Генералной конференции про мѣры и вагу (1960).[1]
Банан є подовговаста овоцина і плод банановника , котра є дуже жаданов комодітов продукованов польногосподарями тропічных земель. Бананы звычайно мають вагу міджі 125-200 ґ, тота є вызначно залежна на конкретнім култіварі. З той вагы дас 80 % представлює їдлу часть і решта - 20 % є скорка. 
Пах, смак і конзістенція плодів є значно овпливнена теплотов, при котрій зрїють. При низкых теплотах сивіють і псують ся. Бананы додаваны на торг мірного пасма (т.є. і ку нам) суть збераны так, же дозрївають під час транспорту. Знижіня теплоты під час траспорту звышує жывотность плодів, але як было спомянуте высше, неґатівно овпливнює їх кваліту, зато під час траспорту не бывають холоджены під 13,5 °C. Зато ся тыж не рекомендує класти купчі бананы до леднічкы, бо їх кваліта тым значно терпить. Інтересне є як ся бананы охабляють дозрївати. Тот процес ся дїє в тзв. тисковых коморах, до котрых ся цїлы нероспакованы картоны з бананами уміщують. В тисковій коморї дійде "к омацаню плодів" інертным ґазом, чім ся спустить прискореный процес дозрїваня. Зрїлость бананів ся становлює на основі шпеціалной шкалы залежно од части барнастых фляків і плох на скорцї.
Бананы роснуть у вісячіх ґрупах, од пару кусів по много кусів у верстві (званой тыж рука) в многоверствовім звязку.
Чай або тыж тей (з высловованя кітайского 茶 – чха в мандарінскім і кантонскім діалектї; в діалектї менше вызначного приставу Сіа-мен чітане те – одты названя в дакотрых другых языках) є културный напой, готовленый звычайно лугованём листків рослины чаёвника в горячій водї. Про самы листкы ся тыж хоснує назва чай. Означіня чаю ся часто поужывать і на іншы одвары, запары з різных рослин (наприклад тзв. былиновы чаї або свербогузковый чай). Чай мать в много припадах тыж благодарный вплив на орґанізм дякуючі субстанціям, в нім обсягнутых.
Чай взникать спрацованым листків чаёвника. З ботанічного погляду є чаёвник всезеленый кряк, доростаючій в природї до вышкы 5 аж 15 метрїв, вынятково аж коло тридцять метрів. На плантажах суть крякы утримованы у вышцї коло єдного метра, што уможнює комфортнїше збераня чаёвых листків і звышує уроджай.
Природно чаёвник ріс в юговыходній Азії, коло граніць Кітаї і Індії. Як културна рослина ся плекать на много місцях з пригодныма условіями, міджі знамы чай продукуючі країны належыть Індія, Пакістан, Іран, Шрі Ланка, Тайван, Японія, Індонезія, Непалl, Австральскый союз, Арґентіна і Кеня.
Плуг є нарадя, котре уможнює обрабляти глину оранём. Ёго стародавным попередником є мотыка. Головнов частёв плугу є радліця, котра є властно металовов частёв плугу обертаючого землю, другы части служать лем як тяжный або тискаючій механізм плугу. Плугом орали ґрунт перед тым, як го засїяли сільскоґаздівскыма културами.
Парова машына є пістова тепелна машына, переміняюча тепелну енерґію водной пары на енерґію механічну, найчастїше ротачный рух.
Скулптура є шпеціфічнов частёв образотворчого уменя, котра представлять самостатну область образотворчого прояву споюючу архітектуру з малярьством. Од них ся але лучіть хоснованым матеріалом і методов.
Дефініція терміну скулптура ся з історічным вывоём поступно мінила сучасно із змінами технік роботы і стварнїня, од початочного зображованя реаліты і умелецькых імаґінацій тройрозміровым обєктом, через просторовый пластічный назнак в подобі реліефу аж по хоснованя світла, котре створює помыселны обємы. Суть різны матеріалы про створїня скулптуры. Вшыткы суть дїлены на тверды й мнягкы. До твердых причітають такы як камїнь(мармор, ґраніт), дерево ачі желїзне литя(бронзове,сталеве й т.п.), до мнягкых причітають такы як глина, пластелина і іншы сінтетічны пластічны матеріалы.
Фламенґо є музично-танечна култура, котрой колысков і сучасным центром є Андалузія на югу Іспанії.
Выникло міджі циґанами, котры там у 15. стороча допутовали з Індії през Пакістан і Еґіпет. Прото ся у фламенґу властна циґаньска култура мишать з іспаньсков, індійсков, жыдівсков і арабсков.
Дїлить ся на flamenco jondo (важне, глубоке), flamenco chico (легке) і flamenco intermedio (середнє) і загорнює ряд танцїв, почінаючі сільскыма Sevillanas през Alegríu, Buleríu, Tangos, Soléá ітд. Головныма дісціплінами суть спів, танець, гра на ґітару і рітмічне спроваджаня, котрым є думане ляпканя і гра на кахон, што є перкусійный інштрумент припоминаючій деревяну ладичку, на котрій сидить музикант.
Старовіке Ґрецько припадно антічне Ґрецько, є термін про історічну етапу ґрецькой історії, котра ся почала коло року 800 п.н.е. і скінчіла в добі розквіту хрістіанства. Много історіків тримле епоху старовікого Ґрецька за епоху взнику сучасной модерной западной цівілізації. Ґрецька култура здобыла значной славы уж в добі римской рішы, котрой посередництвом ся росшырила до векшыны Европы. Цівілізація старовікого Ґрецька мала великый вплыв на язык, політіку, едукачну сістему, філозофію, науку і уменя. К обновлїню дішло в западній Европі в часї ренесанції і знову в добі класіцізму в 18. і 19. сторочу.
Историю Старовѣкой Греции дѣлять на три добы:[1]
Дінастія Мінґ пановала в Кітаї в роках 1368–1644, на югу країны із приверженцями ся утримали аж до рока 1661. Была остатнёв кітайсков народнов дінастіов, по нїй наступила дінастія Чхінґ. 
Їй заснователём быв Чу Юан-чанґ, лідер повстаня проти монґольскій дінастії Юуан. Він тай ёго наступцї підоймули Кітай к довгодобій господарьскій просперітї і політічній стабілітї. Бігом добы дякуючі поліґамії звычайной у высшых верствах кітайской громады выросло чісло мужскых членів на 100 000. З політікы але были, окрем царїв і настуцїв трона, в інетересїї стабіліты панованя вылучены. 
Од кінце 16. стороча господарьскы проблемы і з них выплываючі повстаня принесли ослаблїня мінґской моці, яке выужыли в роцї 1644 Маджуове на переворот і перебратя моци в Кітаї. 
Тоты даны суть часточно або цалком основаны на перекладї статї Dynastie Ming на чеській Вікіпедії.
Велика депресія (або тыж Велика економічна депресія) є означіня про пропад акцій на америцькій бурзї тай слїдуючій економічный колапс в роцї 1929.
В резултатї того краху ся фактічно роспали економікы на цїлім світї мімо Совєтьского союза. В часї крізы собі велё людей думало, же капіталізм скінчів а пришли к усвідомлїню же виновата є демократічна сістема. Тото схосновали головно фашісты ай комуністы, якы обіцяли впаджіня демокрації і настолїня певных сістем. Велика депресія скінчіла аж в половинї 30. років 20. стороча.
Тоты даны суть часточно або цалком основаны на перекладї статї Velká hospodářská krize на чеській Вікіпедії.
Місто ці варош — ґеоґрафічно вымедженый утвар населїня, про котрый є характерістічна сукупность ознаків, котры го одрїзняють уд сила (валалу). Суть то передовшыткым релатівна великость в порівнаню із селом, высока густота населїня, компактность і концентрація хыж, тіпічна демоґрафічна, соціална і професійна штруктура жытелїв (обвыкло не роблять в польногосподарстві, но наспак, в обходї, промыслу, службах) і понуканя адміністратівных, едукачных, торговых і културных функцій про шыршу околіцю.
Близкый Выход, англ. Near East — ґеоґрафічне вымеджіня, якым ся означує югозападна часть Азії а таксамо менша часть Африкы (Еґіпет).  
Найблизшу ку Середоземному морю часть региона называють тыж Передным Выходом.
Точне окреслѣня понятя англ. Near East не екзистуе. По Другой свѣтовой войнѣ намѣсто того векшинов хоснують ширше понятя Середный Выход, англ. Middle East.[1]
Але ани понятя Середный Выход не е точно вымеджене, а его границѣ ся можуть посувати зависимо од бѣжной ситуации.[2]
Куба (ісп. Cuba), офіціално Републіка Куба (ісп. República de Cuba) — є найвекшый островный штат в Карібіку. Про свою природну красу є называнов перлов Карібіку. Куба є єднов з послїднїх країн світа опанованых комуністічнов партіов.
Ме́ксіко (ісп. México), офіціалнов повнов назвов є Споєны шта́ты Ме́ксіцькы (ісп. Estados Unidos Mexicanos) є федератівна републіка на америцькім контінентї. Ґеополітічно бывать заряджована будь к Северній Америцї, але часточно Мексіко лежыть і у Середнїй Америцї - часть за Тегуантепецков шыёв.
Швайц (ци Швейцарія, Швайцарська Конфедерація) є країна в Западнуй Европі. Має гатары на западї з Франціëв, на сїверї з Нïмецьков Федеративнов Републіков, на востоцї з Австріëв и Княжеством Ліхтенштайн, а на юзї из Італіëв. У Швайцї суть четыри державных языкы: нїмецькый, французськый, таліянськый и ретороманськый. Швайц не є членом Европскої Унії. Головный варош — Берн. Майвеликі вароші суть: Цюріх, Базель, Женева, Лозана.
Баґдад (арабскы: بغداد) є головне місто Іраку і провінції Баґдад. По Тегеранї є то друге найвекше місто югозападной Азії. В року 2003 ся чісло ёго жытелїв одгадовало на 5 772 000 і в сучасности є реалне чісло жытелїв цілого Баґдаду (провінції) дас 9 500 000 (к 2008).
Выгляд на Баґдад
Телеком-центер
Істанбул (турецькы İstanbul; з ґрецького εἰς τῆν πόλιν еіс тен полін (в 15. сторочу высловлёване іс тін полін) „до Міста“) є найвекшым турецькым містом, немаловажнов обходнов кріжоватков і воротами Орієнту.
Мумбаі (скоре тыж Бомбай) є із своїмя 13,3 міліонами жытелїв в роцї 2004 шесте найвекше місто світа за чіслом жытелїв. Кідь рахуєме і аґломерацію із сумарнов назвов Наві Мумбаі (नवी मुंबई, 16,4 міл.), є то найвекша конурбація світа. Мумбаі ся находить на западнім березї Індії і є то головне місто індіцького штату Магараштра і найвекшый пристав западного берега.
Токіо (японьскы: 東京) є головным містом Японії і резіденціёв японьского царя. Назва значіть Выходне головне місто.
Находить ся на острові Гоншу в реґіонї Канто. Жыє в нїм веце як 12 міліонів жытелїв (з передмістями коло 40 міліонів), што є дас 10 % (респ. 25%) японьской популації і є найвекшым містом Японії. Аж до року 1868 ся місто звало Едо. Токіо може мати днесь проблемы зато, же лежыть в сеізміцькы актівній области.
Ґанґа (гінд. गंगा, Gaṅgā IAST,  [ˈɡəŋɡaː] (файл), як і у векшынї індійськых языків; анґл. Ganges, МФА: [ˈɡændʒiːz]) — єдна з найвеце повноводных і найдовшых (2 510 км) рік Южной Азії. Початок має у Западных Гімалаях із ледовця Ґанґотрі в штатї Уттаракханд, тече на южный схід, перетинаючі Ґанґську рівнину на северї Індії, і впадає в Бенґальску затоку, формуючі разом з річками Брахмапутра і Меґхна делту Ґанлы-Брахмапутри (переважно на теріторії Банґладеш), частина якой покрыта лісами Сундарбанс.
Тихый океан (знамый тыж як Паціфік) є найвекшый океан на Земли.
Розлїгать ся од Арктіды на севері по Антарктіду на югу і з боків є ограніченый Азіёв і Австраліов на западї і Севернов і Южнов Америков на выходї. З цїлковов розлогов 169,2 міліонів км² заберать 46 % водной плохы і 32 % цїлкового поверьху Земли. В найшыршым місцї в тропах мірять через 20 000 км, што є приближно половина обводу земекулї, од югу на север ёго довжка пересягує 16 000 км.
Сагара ар. الصحراء الكبرى, "Велика Пустыня" — найвекша пустыня світу, находить ся на плосї 9,000,000 км² в Северній Африцї. Назва походить од арабского означіня пустынї: (صَحراء), "ṣaḥrā´". Розлогов 9 млн.км² (30 % плохы Африки), займає майже ту саму площу яко Чіна або США.
