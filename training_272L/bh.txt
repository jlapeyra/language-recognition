माइकलएंजेलो या माइकल एंजेलो यूरोप में पुनर्जागरण की काल के एगो चित्रकार रहलें।
मीगुएल डि सेर्वानते (अंग्रेजी:Miguel de Cervantes Saavedra; 29 सितम्बर 1547 (अनुमानित) – 22 अप्रैल 1616) स्पेन के लेखक, उपन्यासकार आ कवि रहलें।
कालीदास (संस्कृत: कालिदास) प्राचीन भारतीय कवी रहलें, इनके संस्कृत भाषा के एगो महान कवि आ नाटककार मानल जाला। कालीदास कई गो नाटक आ काव्यरचना सभ के संस्कृत साहित्य में सभसे ऊँच जगह दिहल जाला, इनहन में से कुछ यूरोपीय भाषा सभ में अनुबाद होखे वाली संस्कृत के सभसे पहिला रचना हईं।
कालिदास के जनम स्थान आ समय के बारे में कई मत चलन में बा, हालाँकि ज्यादातर लोग उनके चउथी-पांचवी सदी ईसवी में भइल माने ला।[1]
कालिदास इतिहास के कवना काल में रहलें एह बारे में बिद्वान लोग आपस में एकमत नइखे। सभसे पहिले अगर ई देखल जाय कि सभसे पुरान समय आ सभसे नया समय, मने कि समय के अवधि के सीमा का बा। इनके लिखल नाटक मालविकाग्निमित्रम् से सभसे पुराना सीमा तय होखे में मदद मिले ला। एह नाटक में मुख्य किरदार शुंग बंस के राजा अग्निमित्र बाड़ें, बतावल जाला कि अग्निमित्र, मौर्यबंस के बिनास क के शुंग बंस के अस्थापना करे वाला राजा पुष्यमित्र शुंग के बेटा रहलें आ पुष्यमित्र के शासनकाल 158 ईपू में शुरू भइल रहल जबकि अग्निमित्र के काल 150 ईपू मानल जाला। एह तरीका से कालिदास जब अगर एह राजा के बरनन अपना नायक के रूप में करे लें तब कालिदास इनसे पहिले के ना हो सके लें, मने कि कालिदास 150 ईपू से पहिले ना भइल होखिहें। एकरा बाद, सभसे बाद के सीमा के बारे में खोज क के ई बतावल गइल बा कि कालीदास बाणभट्ट के पहिले भइल होखिहें काहें से कि बाणभट्ट इनके अपना काब्य हर्षचरितम् में बड़ा आदर से इयाद कइले बाने आ इनके सूक्ति के तारीफ कइले बाने।[नोट 1] बाण खुद सम्राट हर्ष के सभा में कवी रहलें आ हर्ष के काल 606 ई से शुरू मानल जाला, मने कि कालिदास एकरे पहिलहीं भइल होखिहें। दूसर परमान कर्नाटक राज्य के एहोल-शिलालेख से मिले ला जेकरा में जैन कबी रविकीर्ति अपना के कालिदास आ भारवि के समान यशस्वी कहले बाड़ें।[नोट 2] एहू से परमान के बल मिले ला काहें कि एहोल-शिलालेख 634 ई बतावल जाला।[4] एह समय के एगो अन्य परमान के आधार पर अउरी पाछे खसकावल जा सके ला, काहें कि मंदसौर अभिलेख पर कालिदास के लेखन शैली के परभाव निर्बिबाद रूप से स्वीकार कइल जाला आ ई अभिलेख 473 ई॰ के हवे।[5]
कालिदास मूल रूप से कहाँ के रहलें एकरे बारे में तीन गो प्रमुख मत बा, हिमालय के क्षेत्र के रहलें, उज्जैन के रहलें या कलिंग के रहलें। एह तीनों मत के कारण के रूप में कुमारसंभवम् में हिमालय के बेहतरीन बर्णन, मेघदूतम् में उज्जैन के खातिर उनके खास लगाव, आ रघुवंशम् काव्य में कलिंग के राजा के बारे में बहुत तारीफ़ भरल बिबरन के गिनावल जाला।
कालीदास की जीवन की बारे में बहुत कुछ मालुम नइखे। जेतना पता बा कथा-कहानी आ उनके रचना सभ में से अनुमान पर आधारित बाटे।
एक ठो किंबदंती कालिदास आ बिद्योतमा के ले के मिले ला। एह कहानी में बतावल जाला कि सुरुआत में कालिदास एकदम्मे मुरुख रहलें। ओह समय के एगो बहुते बिदुसी औरत बिद्योतमा रहली जे शर्त रखले रहली कि जे उनुका शास्त्रार्थ में हरा दी ओही से बियाह करिहें। उनका से जब केहू ना जीत पावल तब पंडित लोग खिसिया के षडयंत्र कइल कि एकर बियाह कौनों मुरुख से करावल जाई। खोजत-खोजत कालिदास भेंटा गइलें जे जवना डाढ़ पर बइठल रहलें ओही के काटत रहलें। पंडित लोग के ई एकदम सही आदमी लगलें आ इनके धरि के ले गइल लोग आ बिद्योतमा के शास्त्रार्थ खाती चुनौती दिहल। कहल गइल कि ई महान पंडित हवें बाकी मौन बरत लिहले बाने आ इशारा में जबाब दिहें। शास्त्रार्थ इशारा में भइल आ छल से पंडित लोग एह इशारेबाजी के अइसन ब्याख्या कइल कि बिद्योतमा हार मान लिहली। बाद में जब भेद खुल गइल बिद्योत्तमा कालिदास के बहुत धिक्कार कइली आ कालिदास देवी के भक्त बन के बिद्या हासिल कइलें।[6] 
कालीदास के बिस्व के महान कबी आ नाटककार लोग में गिनल जाला। कालिदास अपना रचना में भारतीय पुराण आ भारतीय दर्शन के आधार बना के कथा, बिबरन आ अलंकार बिधान कइले बाने। भारतीय चेतना के इनका रचना सभ में एतना सुघर निरूपण होखे के कारण कुछ बिद्वान लोग इनका के राष्ट्र कवि के दर्जा देवे लें।[7]
कालिदास वैदर्भी रीति के कवी हवें।[8] एह रीति के कविता के बिसेसता छोट समास वाली, सहज सुघर आ अलंकार योजना वाली भाषा प्रमुख चीज हवे। कालिदास के  प्रकृति वर्णन खास हवें आ बिसेस रूप से इनका के उपमा अलंकार के प्रयोग खातिर जानल जाला।[9] साहित्य में औदार्य गुण के बदे कालिदास  के बिसेस परेम हवे आ ऊ अपना शृंगार रस प्रधान साहित्य में भी आदर्शवादी परंपरा आ नैतिक मूल्य के यथा उचित धियान रखले हवें।
कालिदास के बाद के परसिद्ध कवी बाणभट्ट ने उनके सूक्ति सभ के बिसेस रूप से तारीफी कइले बाने।[10]
पुब्लियस वर्जिलियस मारो (अंग्रेजी: Publius Vergilius Maro; 15 अक्टूबर 70 BC – 21 सितंबर 19 BC), या खाली वर्जिल /ˈvɜːrdʒ[invalid input: 'ɨ']l/ की नाँव से परसिद्ध, प्राचीन रोमन कवि रहलें आ उनुका के रोम के सभसे महान कवि मानल जाला। इनकर सभसे महान रचना एनेड हवे जेवन अपनी रचना की समय से ले के आजु ले बहुत परसिद्ध बाटे।
लियोनार्ड ऑयलर (अंग्रेजी: Leonhard Euler, स्विस [ˈɔɪlər] ( सुनल जाय), जर्मन [ˈɔʏlɐ] ( सुनल जाय)) (15 अप्रैल 1707 – 18 September 1783) एक ठो स्विस भौतिकीविद, गणितग्य, आ इंजीनियर रहलें।
गॉटफ्रीड विल्हेम लाइब्नित्ज (अंग्रेजी: Gottfried Wilhelm Leibniz) या लाइबनित्ज एक ठो जर्मन दार्शनिक आ गणितग्य रहलें। इनके स्थान गणित आ दर्शन दुन्नो के इतिहास में प्रमुखता से दर्ज बाटे। आइजक न्यूटन से स्वतंत्र रूप से डिफरेंशियल कैलकुलस के खोज कइलेन आ दर्शन के क्षेत्र में रेने देकार्त आ स्पिनोज़ा के साथ बुद्धिवाद के सबसे प्रमुख दार्शनिक लोग में गिनल जालें।
कन्फ्यूशियस (जनम सितंबर 28, 551 - 479 ईपू[1][2]) चीन के एगो शिक्षक, आ दार्शनिक रहलें।
कार्ल मार्क्स (5 मई 1818 – 14 मार्च 1883) एगो जर्मन दार्शनिक, अर्थशास्त्री, राजनीतिक सिद्धांतकार, समाजशास्त्री, पत्रकार आ क्रांतिकारी समाजवादी रहलें। एगो मध्यम-वर्ग के परिवार में जनमल मार्क्स कानून आ दर्शन के पढ़ाई कइलें। इनके, इनकर राजनीतिक लेखन खाती देस निकाला दिहल गइल आ बाकी के जिनगी लंदन में रह के बितावे के परल जहाँ ई जर्मन बिचारक फ्रेडरिष एंगेल्स के साथ मिल के आपन बिचार आगे बढ़वलें आ लेखन जारी रखलें। मार्क्स के सभसे ढेर जानल जाला, 1848 के पंफलेट, दि कम्युनिस्ट मेनिफेस्टो, आ तीन भाग में छपल दास कैपिटल खातिर। 
इनके बिचार आ लेखन के परभाव बाद के बहुत सारा बिद्वान आ लेखक लोग पर परल आ बाद के जमाना में इनके नाँव पर मार्क्सवाद नाँव के बिचारधारा अस्थापित भइल। मार्क्सवाद—मने कि समाज, अर्थशास्त्र आ राजनीति प समेकित रूप से मार्क्स के बिचार आ सिद्धांत—के मानल ई हवे कि मानव समाज के बिकास बर्ग संघर्ष से होखे ला। पूँजीवादी ब्यवस्था में, ई बर्ग संघर्ष शासक बर्ग (बुर्जुआ) आ कामकाजी आ मजूरा बर्ग (जेकरा के प्रोलितेरियेत कहल गइल) जे आपन मेहनत बेच के मजूरी कमाए के काम करे ला, के बीचा में होखे वाला संघर्ष के रूप में सोझा आवे ला। एगो आलोचना बिधि, इतिहासी भौतिकवाद, के इस्तेमाल से मार्क्स ई प्रेडिक्ट कइलें कि जेङऽने पछिला सामाजिक-आर्थिक सिस्टम सभ आतंरिक तनाव पैदा कइलें आ ओही के कारन बिनष्ट भइलें, ठिक ओहिए तरे पूँजीवादो अपना भीतर खुदे टेंशन आ संघर्ष के जनम दिही आ खुदे एकर बिनास हो जाई आ एकर जगह एगो नया सिस्टम लेई: समाजवाद।  मार्क्स खाती, पूँजीवादी ब्यवस्था में, एकरे खुद के अंदरूनी झोल आ क्राइसिस-प्रोन सोभाव के चलते बर्ग प्रतिरोध जनम ली आ ई कामकाजी आ मेहनतकश लोग के अंदर एगो बर्ग होखे के भावना पैदा करी आ अंत में राजनीतिक पावर पर एह लोग के काबिज होसके के बाद समाज में बर्ग-बिहीन आ उत्पादन के आजाद आपसी सहजोग द्वारा निर्मित कम्युनिस्ट ब्यवस्था आई। मार्क्स एकरा के सक्रीय रूप से लागू करे खाती जोर दिहलें आ सलाह दिहलें कि मजदूर बर्ग के बय्वस्थित क्रांतिकारी एक्शन में सामिल होखे के चाहीं जवना से कि पूंजीवाद के हटा के सामाजिक-आर्थिक बिमुक्ति ले आइल जा सके।
मानव इतिहास में कुछ सभसे परभावशाली लोग सभ में मार्क्स के गिनती होला। इनकर काम, अर्थशास्त्र के क्षेत्र में एह कारन भी महत्व के हवे कि मजूरी (श्रम) के बारे में आ पूँजी से श्रम के संबंध के बारे में अर्थशास्त्र के आधुनिक समझ के अधिकतर हिस्सा इनहीं के काम के आधार बना के बनल हवे; इनके काम के तारीफी भी बहुत भइल बा आ आलोचनो बहुत भइल बा। बहुत सारा बुद्धिजीवी, लेबर यूनियन, कलाकार आ राजनीतिक पार्टी सभ, पुरा दुनियाँ भर में मार्क्स के काम से परभावित बाड़ी, कुछ द्वारा इनके बिचार के बदलाव आ सुधार के बाद भी लागू कइल गइल बा। मार्क्स के हवाला बहुधा आधुनिक सामाजिक बिज्ञान सभ के सर्वप्रमुख संरचनानिर्धारक के रूप में दिहल जाला।
लंदन में मार्क्स के कब्र
कम्युनिस्ट देस सभ
पच्छिमी जर्मनी के टिकट पर
मैसीडोनिया के तीसरा सिकंदर (20/21 जुलाई 356 ईसापूर्व – 10/11 जून 323 ईसापूर्व) जिनके खाली सिकंदर भा सिकंदर महान (अलेक्जेंडर दि ग्रेट) के नाँव से जानल जाला, मकदूनिय के शासक आ बिजेता रहलें। इनके ब्यापक जुद्ध अभियान आ बड़हन साम्राज्य स्थापित करे खाती जानल जाला।
जवाहरलाल नेहरु (नवंबर 14, 1889 - मई 27, 1964) एगो भारतीय स्वतंत्रता सेनानी, भारत के पहीलका परधानमंत्री आ आजदी से पहिले आ ओकर बाद के राजनीति के एगो मुख्य किरदार रहन। इहां के 1947 से 1964 ले भारत के परधानमंत्री रहली। इहां क जनम उत्तर प्रदेश की इलाहाबाद में भइल रहे। इहाँ के इनकर कश्मीरी पंडित होखला के चलते पंडित नेहरु ओ कहल जाला आ भारत लइका लोग इहाँ के चाचा नेहरू नांव से चिन्हेला।
स्वरूप रानी आ मोतीलाल नेहरू के पुत, एगो वकील आ राष्ट्रवादी नेता, नेहरू ट्रिनिटी कॉलेज, केंब्रिज से स्नातक आ इनर टेमपल से वाकालत के पढ़ाई कइली। भारत अइला प इहाँ के इलाहाबाद हाइकोर्ट मे दाखिला लिहली आ भारत के राजनीति मे रुचि लेवे लगली, आ बाद मे वकालत छोड़ि के एही मे आ गइली।
नेहरू आ कांग्रेस के 1930 के दशक मे भारतीय राजनीति के प्रभुत्व के रूप मे देश को आजादी के दिशा मे ले गइल रहे। एगो धर्मनिरपेक्ष राष्ट्र के उनकर बिचार के पुष्टि तब भइल जब कांग्रेस 1937 के प्रांतीय चुनावन के जीत लिहलस आ बहुते प्रांतन मे सरकार बनइलस; दोसरा ओरि, अलगाववादी मुस्लिम लीग के प्रदर्शन बहुत खराब रहल। बाकिर, 1942 मे भारत छोड़ो आंदोलन के बाद ई सभ उपलब्धियन से गंभीर रूप से समझौता कइल गइल, जेह मे अंग्रेज सभ कांग्रेस के एगो राजनीतिक संगठन के रूप मे प्रभावी ढंग से कुचल दिहलस। नेहरू, जे अनिच्छा से तत्काल स्वतंत्रता बदे गांधी जी के आह्वान पर ध्यान दिहलन, काहे कि ऊ दोसरका विश्व जुद्ध घड़ी मित्र देशन के जुद्ध के प्रयासन के समर्थन कइल चाहत रहन, एगो लाम समय के जेल के अवधि से एगो बहुते परिवर्तित राजनीतिक परिदृश्य अइलन। आपन पुरान कांग्रेसी सहजोगी आ अब बिरोधी मुहम्मद अली जिन्ना के नेतृत्व मे मुस्लिम लीग भारत मे मुस्लिम राजनीति पर हावी हो गइल रहे। सत्ता के बंटवारा ला कांग्रेस और मुस्लिम लीग के बीच बातचीत बिफल रहल आ 1947 मे भारत के स्वतंत्रता आ खूनी विभाजन का मार्ग प्रशस्त भइल।
नेहरू के कांग्रेस स्वतंत्र भारत के पहिलका प्रधानमंत्री के पद लेवे बदे चुनलस, अइसे तऽ नेतृत्व के सवाल के 1941 ए मे फरिआ लिहल गइल रहे, जब गांधी नेहरू के आपन राजनीतिक उत्तराधिकारी के रूप मे सकरले रहन। प्रधानमंत्री के रूप मे, उहाँ के भारत के आपन दृष्टिकोण के साकार करे मे लाग गइली। भारत के संविधान 1950 मे अधिनियमित भइल, जेकरा बाद उहाँ के  आर्थिक, सामाजिक आ राजनीतिक सुधारन के एगो महत्वाकांक्षी कार्यक्रम के शुरुआत कइली। मुख्य रूप से, उहाँ के एगो बहुल, बहुदलीय प्रणाली के पोषण करत, एगो उपनिवेश से एगो गणतंत्र  भारत के संक्रमण के निरीक्षण कइली। बिदेश नीति मे, उहाँ के भारत के दक्खिन एशिया मे एगो क्षेत्रीय आधिपत्य के रूप मे पेश करत गुटनिरपेक्ष आंदोलन मे अग्रणी भूमिका निभइली।
नेहरू के नेतई मे कांग्रेस 1951, 1957 आ 1962 के राष्ट्रीय आ राज्यन के राजनीति मे बहुत नीमन प्रदर्षण कइलस। इहाँ के जनम दिन के भारत मे बाल दिवस के रूप मे मनावल जाला।
जवाहर लाल नेहरू क पैदाइश इलाहाबाद में एगो धनी-मानी वकील मोतीलाल नेहरू की घरे भइल। उहाँ की माता जी क नाँव स्वरूप रानी नेहरू रहे। उहाँ के मोतीलाल नेहरू क एकलौता लरिका रहलीं। जवाहिरलाल की अलावा मोती लाल नेहरू क तीन गो लइकी रहलीं। नेहरू जी कश्मीरी वंश क सारस्वत ब्राह्मण रहलें। 
जवाहरलाल नेहरू आपन स्कूली शिक्षा हैरो से, आ कॉलेज क शिक्षा ट्रिनिटी कॉलेज, लंदन से पढले रहलीं। एकरी बाद ऊ वकालत क डिग्री कैम्ब्रिज विश्वविद्यालय से पूरा कइलें। इंग्लैंड में उहाँ क सात साल रहल रहलीं जेवना से उहाँ की फैबियन समाजवाद आ आयरिश राष्ट्रवाद में रूचि पैदा भइल।
जवाहरलाल नेहरू 1912 में भारत लवट के वकालत शुरू कइलें। 1916 में उनकर बियाह कमला नेहरू की संघे भइल। 1917 में जवाहर लाल नेहरू होम रुल लीग‎ में शामिल हो गइलें। राजनीति में उनकर असली दीक्षा दू साल बाद 1919 में भइल जब ऊ महात्मा गाँधी की संपर्क में अइलें। ओ समय महात्मा गांधी रॉलेट अधिनियम क बिरोध करत रहलें। नेहरू, महात्मा गांधी की सक्रिय लेकिन शांतिपूर्ण, सविनय अवज्ञा आंदोलन की प्रति बहुत रूचि लिहले।
नेहरू अपना परिवारो के महात्मा गांधी की उपदेशों की अनुसार बना लिहलें। जवाहरलाल और मोतीलाल नेहरू पश्चिमी कपड़ा आ महंगी संपत्ति क त्याग क दिहल लोग। ऊ लोग अब  खादी कुर्ता आ गाँधी टोपी पहिने लागल लोग। जवाहर लाल नेहरू 1920-1922 में असहयोग आंदोलन में सक्रिय हिस्सा लिहलें आ एही की दौरान पहिली बेर उनके गिरफ्तार कइल गइल। कुछ महीना की बाद उनके रिहा कर दिहल गइल।
जवाहरलाल नेहरू 1924 में इलाहाबाद नगर निगम के अध्यक्ष चुनल गइलें आ दू बरिस ले ए पड़ पर रहलें। 1926 में ब्रिटिश अधिकारी लोगन से सहयोग की कमी क हवाला देके इस्तीफा दे दिहलें।
1926 से 1928 ले, जवाहरलाल अखिल भारतीय कांग्रेस समिति क महासचिव की रूप में सेवा कइलें। 1928-29 में, कांग्रेस की वार्षिक सत्र क आयोजन मोतीलाल नेहरू की अध्यक्षता में भइल। एही सत्र में जवाहरलाल नेहरू आ सुभाष चन्द्र बोस दूनो जना पूरा राजनीतिक स्वतंत्रता की मांग क समर्थन कइल लोग, जबकि मोतीलाल नेहरू आ अउरी नेता लोग ब्रिटिश साम्राज्य की छत्रछाया में रहते एगो प्रभुत्व सम्पन्न राज्य की मांग का समर्थनकइल लोग। ए मुद्दा के हल करे खातिर गाँधीजी बिचा में क रास्ता निकाल के कहलें कि ब्रिटेन के भारत के राज्य क दर्जा देवे खातिर दू बरिस क समय दिहल जाई आ अगर अइसन ना भइल तब कांग्रेस पूर्ण राजनीतिक स्वतंत्रता खातिर एगो राष्ट्रीय संघर्ष शुरू करी। नेहरू आ बोस ई मांग कइल लोग कि ए समय के कम कर के एक साल कर दिहल जाय लेकिन ब्रिटिश सरकार एकर कौनो जवाब ना दिहलस।
दिसम्बर 1929 में, कांग्रेस क वार्षिक अधिवेशन लाहौर में आयोजित कइल गइल आ एही में जवाहरलाल नेहरू कांग्रेस पार्टी क अध्यक्ष चुनल गइलें। एअही सत्र में प्रस्ताव पारित भइल जेवना में 'पूर्ण स्वराज्य' क मांग कइल गइल। 26 जनवरी, 1930 के लाहौर में जवाहरलाल नेहरू स्वतंत्र भारत का झंडा फहरवलें। गांधियो जी 1930 में सविनय अवज्ञा आंदोलन का आह्वान कइलें। आंदोलन बहुत सफल रहल आ ई ब्रिटिश सरकार के प्रमुख राजनीतिक सुधार की आवश्यकता के स्वीकार करे खातिर मजबूर कइ दिहलस।
जब ब्रिटिश सरकार भारत अधिनियम 1935 प्रख्यापित कइलस तब कांग्रेस पार्टी चुनाव लड़ला क फैसला कइलस। नेहरू चुनाव से बाहर रहलें  लेकिन बाहर से जोर-सोर से पार्टी खातिर राष्ट्रव्यापी अभियान चलवलें। कांग्रेस लगभग हर प्रांत में सरकारन  क गठन कइलस आ केन्द्रीय असेंबली में सबसे ढेर सीटन पर जीतल।
नेहरू कांग्रेस की अध्यक्ष पद खातिर 1936 आ  1937 में चुनल गइलें। उनकरा के 1942 में भारत छोड़ो आंदोलन की दौरान गिरफ्तारो कइल गइल आ 1945 में छोड दिहल गइल। 1947 में भारत आ पाकिस्तान की आजादी की समय नेहरू जी अंग्रेजी सरकार की साथे भइल बातचीत में महत्वपूर्ण भागीदारी कइलें।
सन् 1947 में भारत के आजादी मिलला पर जब भावी प्रधानमंत्री खातिर कांग्रेस में मतदान भइल तब सरदार पटेल के सबसे ढेर मत मिलल। उनकी बाद सर्वाधिक मत आचार्य कृपलानी के मिलल रहे। बाकी गांधी के कहला पर सरदार पटेल आ आचार्य कृपलानी नाँव वापस ले लिहल लोग आ जवाहर लाल नेहरू के प्रधानमंत्री बनावल गइल।
1947 में नेहरू जी आजाद भारत क पहिला प्रधानमंत्री बनलें। अंग्रेज लोग करीब 500 देशी रियासतन के एक्के संघे स्वतंत्र कइले रहे लोग आ ओ समय ए सगरी रियासतन के एगो राज्य में शामिल कइल सभसे बड़ चुनौती रहे। जवाहरलाल नेहरू आधुनिक भारत की निर्माण में महत्वपूर्ण भूमिका निभवलें। ऊहे योजना आयोग क गठन कइलें, विज्ञान आ  प्रौद्योगिकी की विकास के प्रोत्साहित कइलें आ तीन लगातार पंचवर्षीय योजना क शुभारंभ कइलें। उनकी नीति की कारण देश में कृषि आ उद्योग क एगो नया युग शुरु भइल। नेहरू जी भारत की विदेश नीति की विकास में प्रमुख भूमिका निभवलें।
जवाहर लाल नेहरू जोसिप बरोज़ टिटो आ अब्दुल गमाल नासिर की संघे मिलके एशिया आ अफ्रीका में उपनिवेशवाद खतम करे खातिर एगो गुट निरपेक्ष आंदोलन बनवलें। वह कोरियाई युद्ध क अंत करे खातिर, स्वेज नहर विवाद सुलझावे खातिर, आ कांगो समझौता जइसन अन्य अंतरराष्ट्रीय समस्या कुल की समाधान में मध्यस्थ रहलें। पश्चिम बर्लिन, ऑस्ट्रिया, आ लाओस नियर कई गो अउरी विस्फोटक मुद्दा कुल की समाधान में उनका महत्वपूर्ण योगदान रहे। उनके साल 1955 में भारत रत्न से सम्मनित कइल गइल।
बाकी नेहरू पाकिस्तान आ चीन की संघे भारत की संबंधन में सुधार ना कर पवलें। पाकिस्तान की संघे समझौता तक पहुँचले में कश्मीर मुद्दा आ चीन की संघे मित्रता में सीमा विवाद रोड़ा साबित भइल। नेहरू चीन की ओर मित्रता क हाथ भी बढवलें, लेकिन 1962 में चीन धोखा से आक्रमण क के नेहरू के एगो अइसन बड़ झटका दिहलस कि शायद उनकर मौत भी एही कारण से भइल। 27 मई, 1964 के जवाहरलाल नेहरू क दिल क दौरा पडल आ उनकर मौत हो गइल।
थॉमस एक्विनस एगो इटालियन दार्शनिक, कैथोलिक पादरी आ धर्मशास्त्री आ न्यायशास्त्री रहलें।
एगो समाज अइसन व्यक्ति लोग के समूह होला जे लोग आपस में सामाजिक अंतर्क्रिया में शामिल होला। दुसरा रूप में समाज कौनों भूगोलीय क्षेत्र बिसेस में रहे वाला लोग के अइसन समूह हवे जे एक नियर भाव-बिचार, रहन-सहन आ संस्कृति के अन्दर रहि के आपस में संबंधित होला, हालाँकि कौनों बड़हन समाज में एकरे अन्दर छोट-छोट समूह भी पावल जा सके ला।
समाज के बिसेसता सभ में एकर रीति-रिवाज आपसी बेहवार के तरीका निश्चित करे ला; समाज के कार्य-प्रणाली एकरा के संस्था के रूप देला आ ब्यवस्था बनावे के काम करे ला; अधिकार आ जिम्मेवारी के बँटवारा एकरे काम करे के ढंग आ व्यवस्थित रूप से बनल रहे में मदद करे ला; आपसी सहजोग एकरे पैदाइश आ बनल रहे के मूल आधार होला आ समूह के लोग पर कुछ नियंत्रण रखे ला आ कुछ तरह के स्वतंत्रता भी देला।
एह तरीका से, समाज, लोगन के समूह द्वारा आपसी सहजोग के आ आपस में बेहवार के निश्चित तरीका आ रूप देवे वाली एगो संस्था हवे जवन सामाजिक संबंध के जाल पर खड़ा बाटे।
संरचनावादी बिचारधारा में समाज के निरूपण अइसन सांस्कृतिक अवसंरचना भा आर्थिक, सामाजिक, औद्योगिक अवसंरचना के रूप कइल जा सकत बाते जवन लोगन के एकट्ठा भइले से बनल बा, फिर भी एकरा से अलग कुछ बा। एह बिचार के अनुसार समाज खाली दूसरे लोग के साथ आचार बेहवार पर आधारित न होला बलुक लोगन के अपने भौतिक पर्यावरण आ अपने से अन्य लोग के साथ संबंध से बनल संरचना होला।
समाज के अध्ययन करे वाला बिसय समाज शास्त्र हवे। समाज मनोबिज्ञान भा सामाजिक मनोबिज्ञान नाँव के बिसय समाज में लोग के आपसी आदान-प्रदान के आ संबंध के मनोबिज्ञान के ब्याख्या करे ला। एकरे आलावा समाज कई ठो अउरी संस्था सभ के मूल इकाई भी होला आ राजनीति आ अंतर्राष्ट्रीय संबंध में महत्व के बिसय होला।
लोकतंत्र या डेमोक्रेसी (अंग्रेजी: Democracy) एगो अइसन सरकार के सिस्टम हवे जवना में सगरी जनता मिल के निर्णय लेले आ ई मुख्य रूप से कौनों संसद या अइसने संस्था खातिर वोट दे के प्रतिनिधि चुन के कइल जाला।
समाजवाद (अंग्रेजी: Socialism, सोशलिज्म) में अइसन बिबिध आर्थिक-राजनितिक सिस्टम आ इनहन से जुड़ल चिंतन आ आंदोलन सभ के सामिल कइल जाला जिनहन में, सिस्टम में उत्पादन के साधन प समाज, मने की जनता के अधिकार डेमोक्रेटिक ढंग से होखे। उत्पादन के साधन प सामाजिक आ डेमोक्रेटिक नियंत्रण समाजवाद के सभसे प्रमुख लच्छन हवे। समाजवाद के बिबिध रूप आ प्रकार बाने, सगरी के एगो परिभाषा के तहत ना बतावल जा सके ला, हालाँकि, इनहना में सामाजिक नियंत्रण कुल्हनी में जरूर आवे ला। आर्थिक उत्पादन के साधन प सामाजिक नियंत्रण, मने की समाज के कंट्रोल, पब्लिक सेक्टर के द्वारा, सहकारी समीति के रूप में या फिर देस के जनता के इक्विटी में सझियाई द्वारा हो सके ला। समाजवादी अर्थव्यवस्था सभ के भी बजार-केंद्रित आ गैर-बजार केंद्रित, दू परकार में बाँटल जा सके ला।
समाजवादी राजनीतिक आंदोलन के सुरुआत 17वीं-सदी के बिचला दौर में, राजनीतिक चिंतन भा दर्शन सभ के रूप में आ पूँजीवाद के खामी आ समस्या सभ प चिंता के रूप में भइल। कार्ल मार्क्स आ एंगेल्स के दर्शन के उदभव के बाद ई प्रमुख राजनीतिक बिचारधारा आ पूँजीवाद के बिरोध के रूप में आ पूँजीवादी अर्थब्यवस्था के बाद के अर्थब्यवस्था (पोस्ट-कैपिटलिस्ट इकोनॉमी) के स्थापना के बात के रूप में 19वीं-सदी के आखिरी दौर में स्थापित भइल। बीसवीं सदी में, समाजवाद एगो आर्थिक मॉडल, सेकुलर राजनीतिक चिंतन आ बिस्व-दृष्टि (वल्ड व्यू), बिचारधारा आ आंदोलन के रूप में एगो प्रमुख चीज बन गइल। सोवियत यूनियन, पहिला समाजवादी राज्य के रूप में स्थापित भइल।
समाजवादी चिंतन आ बिचारधारा के रूप में समाजवाद कई देसन में आपन ब्यापक परभाव छोड़लस। वर्तमान में भी, समाजवादी चिंतन आ समाजवादी दल सभ दुनिया के हर महादीप में परभावशाली भूमिका में बाड़ें आ कई जगह सत्ता में भी बाने। वर्तमान में, कई समाजवादी दल आ चिंतक लोग अउरी अन्य जुड़ल मुद्दा सभ के भी अपना बिचार आ आंदोलन में सामिल करे ला जइसे कि नारीवाद, पर्यावरणवाद आ उदारवाद नियर चीज।
यूनानी भाषा, हेलेनिक या ग्रीक भाषा इंडो-यूरोपियन भाषा परिवार के एगो भाषा बाटे जवन यूनान आ एकरे आसपास के क्षेत्र के मूल भाषा हवे।
भाषा बिज्ञान में व्याकरण चाहे ग्रामर (अंग्रेजी: Grammar) अइसन संरचनात्मक या ढाँचागत नियम सभ के समूह हवे जे कौनों प्राकृतिक भाषा के तहत वाक्य, वाक्यांश आ शब्द सभ के बनावट के निर्धारित करे लें। एह नियम सभ के अध्ययन करे वाली बिद्या भा ज्ञान के शखवो के व्याकरणे कहल जाला।
प्राकृतिक भाषा के बोले वाला व्यक्ति, खासतौर से अगर ऊ भाषा ओह व्यक्ति के मूल भाषा होखे, एह नियम सभ के बचपने में सीख लेला आ ई कौनों अलग ट्रेनिंग भा शिक्षा से ना सीखल जाला बलुक आसपास के लोग के बोलत सुन के सीखल जाला। बाद में शिक्षा द्वारा सीखल जाए वाली भाषा सभ खाती व्याकरण के ज्यादे नियम धियान पूर्वक ओह भाषा संबंधी निर्देश वगैरह के देख-पढ़ के सीखे के पड़े ला।
व्याकरण शब्द के इस्तेमाल कौनों भाषा के व्याकरण के नियम सभ के बतावे वाली किताबो खातिर हो सके ला। मने कि अइसन किताब जेह में ओह भाषा के संरचना के मूलभूत नियम बतावल गइल होखें ताकि भरम के स्थिति में किताब के संदर्भ लिहल जा सके, जरूरत पड़े पर किताब में नियम देखल जा सके। ज्यादे विवरणात्मक तरीका से लिखल किताब सभ जिनहन में नियम के साथे-साथ बिस्तृत व्याख्या आ नियम के उत्पत्ती वगैरह के भी विवेचना होखे विवरणात्मक व्याकरण (डेस्क्रिप्टिव ग्रामर) कहाला।
भाषा बिज्ञान से बहरें, व्याकरण शब्द के इस्तेमाल शब्द के उच्चारण आ लिखाई, मने कि हिज्जे के बेहवार आ ओह प बिचार, वगैरह के खातिर भी हो सके ला। हालाँकि, भाषा बिज्ञानी लोग एह सभ चीजन के व्याकरण के बिसय ला बलुक फोनोलॉजी आ ऑर्थोग्राफी वगैरह के बिसय माने ला।
व्याकरण शब्द संस्कृत भाषा के हवे। व्य+आ √कृ से एकर उत्पत्ती बतावल जाला।[1] व्याकरण के अर्थ हवे कौनों शब्द (चाहे वाक्य) के बिच्छेद कऽ के ओकरे आकृति के पूरा ज्ञान करावल।[2] उदाहरण खातिर "पठति", "पाठयति", "पठन" वगैरह में मूल धातु का बा आ कवन प्रत्यय वगैरह लागल बा एकर बिबेचन क के समझावे वाली बिद्या व्याकरण हवे।
व्याकरण के "शब्दानुशासन" भी कहल जाला। पतंजलि अपना महाभाष्य में एकरा के शब्दानुशासन कहलें[नोट 1] आ कैयट शब्दानुशासन के व्याकरण के अन्वर्थ कहे लें।[नोट 2]
एकरा शब्दानुशासन वाला नाँव के व्याख्या में भोजपुरी के वैयाकरण रसिक बिहारी ओझा 'निर्भीक' के कहनाम बा:
व्याकरण के दोसर नाँव शब्दानुशासन ह। ... एकरा में मार्का के शब्द 'अनु' बा। व्याकरण भाषा प शासन ना करे। व्याकरण अपना आज्ञा से शब्द के स्वरूप में परिवर्तन नइखे कर सकत। ओकरा अर्थ में कवनो हेर-फेर नइखे कर सकत। भाषा के गति नइखे बदल सकत। ऊ त अनुशासन भर कर सके ला। ... परम्परा से जवना शब्द के रूप चलल आ रहल बा आ जेकर जवना अर्थ में प्रयोग बा, व्याकरण ओकरे अनुगमन करी। ओकरे पीछे चली। ऊ भाषा के अनुसार चली आ भाषा के गति भंग करे वाला अनाड़ी-अनजान भा बहकल-सहकल लोग के सही राह प ले आई। ईहे एकर अनुशासन बा।अंग्रेजी के शब्द ग्रामर (grammar) पुरानी ग्रीक भाषा के γραμματικὴ τέχνη (ग्रामाटिके टेक्ने) से आइल बतावल जाला, जेकर मतलब हवे "अक्षर सभ के कला"  "art of letters", ई खुद γράμμα (ग्रामा), "अक्षर" से आइल हवे जे γράφειν (ग्राफेन), "लिखल, चित्रांकन कइल" से निकलल हवे।[4]
शब्द आ भाषा सभ के नियम के व्यवस्थित ज्ञान के शुरुआत भारत में लोहा जुग में संस्कृत भाषा में भइल आ सभसे प्राचीन ग्रंथ सभ में यास्क के निरुक्त (ल. 6वीं सदी ईपू) आ पाणिनि के अष्टाध्यायी (ल. 6वीं-5वीं सदी ईपू[5]) उपलब्ध बाने; हालाँकि, इहो लोग अपना से पहिले के निरुक्तकार आ वैयाकरण लोग के नाँव गिनवले बा बाकी ओह लोग के रचना अब उपलब्ध ना बाटे। एकरे बाद पिंगल (200 ईपू) आ कात्यायन आ पतंजलि (2सदी ईसवी) के एह ग्रंथन पर लिखल भाष्य उपलब्ध बाने। दक्खिन भारत में तमिल भाषा के सभसे सुरुआती व्याकरण तोलकप्पियम के उत्पत्तीकाल लगभग पाँचवी सदी ईसवी के बतावल जाला। कुछ सुरुआती ज्ञान बेबिलोनिया के लोगन के भी व्याकरण के बारे में रहल ऊ लोग भाषा संबंधी कुछ बिबरन दिहल।[6]
पच्छिमी जगत में ज्ञान के शाखा के रूप में ग्रामर के बिकास हेलेनिस्टिक सभ्यता के समय के बतावल जाला आ राइनस (Rhyanus) अउरी एरिस्टार्कस (Aristarchus) नियर बिद्वान लोग के एकर श्रेय दिहल जाला जे लगभग तीसरी सदी ईसा पूर्ब में भइल रहे लोग। व्याकरण के सभसे पुरान मालुम किताब आर्ट ऑफ ग्रामर भा व्याकरण के कला (Τέχνη Γραμματική) बाटे, ई साफ-साफ आ कारगर तरीका से बोले आ लिखे के संक्षिप्त गाइड हवे, ई प्राचीन यूनानी बिद्वान डायोनिसियस थ्रैक्स (Dionysius Thrax) (ल. 170–ल. 90 ई.पू) के लिखल हवे जे समोथ्रेस के एरिस्टार्कस के चेला रहलें जे ग्रीक द्वीप रोड्स पर एगो स्कूल के स्थापना कइले रहलें। डायोनिसियस थ्रैक्स के व्याकरण के किताब बारहवीं सदी ईसवी तक ले ग्रीक स्कूली लड़िकन खातिर प्राथमिक व्याकरण के पाठ्यपुस्तक रहल। रोमन लोग आपन व्याकरणिक लेखन एकरा पर आधारित कइल आ एकर मूल प्रारूप आजुओ कई भाषा सभ में व्याकरण मार्गदर्शक के आधार बनल बा।[7] लैटिन व्याकरण के बिकास पहिली सदी ईसा पूर्व के ग्रीक मॉडल के आधार बना के भइल, ई ऑर्बिलस प्युपिलस, रेमियस पैलेमोन, मार्कस वैलेरियस प्रोबस, वेरियस फ्लैकस, आ एमिलियस एस्पर नियर लेखक लोग के काम के चलते बिकसित भइल।
आधुनिक यूरोपियन भाषा सभ में, आयरिश भाषा के व्याकरण के उत्पत्ति 7वीं सदी में Auraicept na n-Éces से भइल। अरबी व्याकरण के उदय 7वीं सदी में अबू अल-असवाद अल-दुअली के साथ भइल। हिब्रू व्याकरण पर पहिला ग्रंथ उच्च मध्यकाल में आइल, मिश्नाह (हिब्रू बाइबिल के व्याख्या) के संदर्भ में। कराई परंपरा के उत्पत्ति अब्बासी बगदाद से भइल। डिकदुक (10वीं सदी) हिब्रू बाइबिल के सभसे सुरुआती व्याकरणिक कमेंटरी सभ में से एक हवे।[8] इब्न बरुन 12वीं सदी में, इस्लामी व्याकरणिक परंपरा में हिब्रू भाषा के तुलना अरबी से कइलें।[9]
सात गो उदार कला सभ में गिनल जाए वाला सामान्य ज्ञान से संबंधित, व्याकरण के पढ़ाई पूरा मध्यकाल के दौरान एगो मूल बिसय के रूप में भइल, ई प्राचीन काल (लेट एंटीक्विटी) के लेखक लोग, जइसे कि प्रिसियन के परभाव के बाद भइल। उच्च मध्यकाल में लोकभाषा वर्नाक्यूलर) सभ के अइसन अध्ययन धीरे-धीरे शुरू भइल, पहिला व्याकरणिक ग्रंथ नियर अलग-थलग रचना सभ के साथ, बाकी ई खाली पुनर्जागरण आ बैरोक काल में परभावशाली बन पवलस। 1486 में, एंटोनियो डी नेब्रिजा लास इंट्रोडक्शन्स लैटिनास कॉन्ट्रापुएस्टो एल रोमांस अल लैटिन, आ पहिला स्पेनिश व्याकरण, ग्रामाटिका डे ला लेंगुआ कैस्टेलाना, 1492 में प्रकाशित कइलें। 16वीं सदी के इटैलियन पुनर्जागरण के दौरान, क्वेश्चन डेला लिंगुआ इटैलियन भाषा के स्थिती आ आदर्श रूप पर चर्चा करे वाला ग्रंथ रहल, जेकर सुरुआत दांते के डी वल्गेरी एलोक्वेंसिया (पिएट्रो बेम्बो, प्रोज डेला वोल्गर लिंग्वा वेनिस 1525) द्वारा कइल गइल। स्लोवेनियाई के पहिला व्याकरण 1583 में एडम बोहोरिच द्वारा लिखल गइल।
अंग्रेजी भाषा के ग्रामर के सुरुआत सोरहवीं सदी में भइल। 1586 में छपल विलियम बुलोकर के पैंफलेट ऑफ़ इंग्लिश ग्रामर अंग्रेजी ग्रामर के पहिली लिखित रचना मानल जाला।
साहित्य (अंग्रेजी: लिटरेचर) सामान्य अरथ में, लिखल गइल रूप में कौनों रचना के कहल जा सके ला।[1] हालाँकि, कुछ सकेत अरथ में कलात्मक ढंग से लिखल गइल रचना सभ के साहित्य के दर्जा दिहल जाला; पुराना समय में खाली कबितई वाली रचने सभ के साहित्य मानल जाय[2] आ गद्य रचना बाद में एह में शामिल भइल। दुसरे ओर, ब्यापक अरथ में, सगरी अइसन लिपिबद्ध, मने कि लिखाई भा लिपि के इस्तेमाल से सहेजल, चाहे ऊ हाथ से लिखल होखे चाहे छापा में छपल होखे, भा डिजिटल रूप में मौजूद होखे, कला आ ज्ञान के बात के निरूपण करे वाली सगरी सामग्री साहित्य कहल जा सके ले। ऑक्सफोर्ड ऑनलाइन हिंदी डिक्शेनरी के अनुसार, साहित्य के अरथ: लिपिबद्ध ज्ञान भा बिचार हो सके ला, गद्य भा पद्य में लिखल कलात्मक रचना, या फिर ग्रंथ सभ के सामूहिक रूप से साहित्य कहल जा सके ला।[3]
साहित्य के बर्गीकरण भी कई आधार पर कइल जा सके ला, जइसे कि भाषा, देस, बिधा, भा बिसयबस्तु के आधार पर अलगा-अलगा किसिम के साहित्य परिभाषित कइल जाला।
भोजपुरी भाषा में साहित्य शब्द संस्कृत से आइल हवे जहाँ एकर उत्पत्ती सहित+यत् प्रत्यय से बतावल जाला आ अरथ कइल जाला कि जहाँ शब्द आ अरथ के सहभाव (एक्के साथ मौजूद होखे के स्थिती) होखे।[4] हालाँकि, ऊपर बतावल ब्युत्पत्ती में कत्तों शब्द आ अरथ के समभाव वाली बात अपने आप ना आ जाले, ई मानल जाला कि पुरनका आचार्य लोग काब्य, मने कि कबिताई के परिभाषा एही रूप में कइल कि जहाँ शब्द आ अरथ के समभाव होखे (सहितौ), हालाँकि बाद में एह पूरा बात खाती ई एकही शब्द इस्तमाल होखे लागल; साथे-साथ काब्य शब्द के अरथ एकरे बाद सिकुड़ गइल।
अंग्रेजी शब्द लिटरेचर के उत्पत्ती लैटिन भाषा के शब्द लिटेरा (litera/littera) से बतावल जाला।[5] मने कि इहाँ भाषा के लिखल रूप के ढेर साफ बात कइल गइल बा, काहें कि एही लिटेरा मूल शब्द से जेकर अरथ अच्छर या अच्छर संबधित होला, से लेटर (अक्षर), लेटर चिट्ठी पतरी वगैरह के उत्पत्ती होखे ला।
साहित्य के परिभाषा समय के साथ बदलत रहल बाटे: ई एक किसिम से "संस्कृति सापेक्ष परिभाषा" होला।[6] पच्छिमी यूरोप में, 18वीं सदी से पहिले, साहित्य के मतलब रहे सगरी किताब आ लिखित सामग्री।[6] रोमांटिक जुग में अउरी सकेत माने के उदै भइल आ साहित्य के मतलब बूझल जाए लागल कि "कल्पनाशीलता" वाला लेखन के काम।[7][8] समकालीन बादबिबाद कि साहित्य में कवना कवना चीज के सामिल कयल जाय, पुरनका लच्छन सभ के ओर लवट रहल बा आ बेसी इन्क्लूसिव (मने ढेर कुछ समेटले) चिन्हित कइल जा रहल बा; जइसे कि उदाहरन के रूप में, सांस्कृतिक अध्ययन, एकरे पापुलर आ अलपसंख्यक बिधा सभ, सगरो के सामिल करे ला आ पच्छिमी पंथ (धार्मिक) परंपरा के ग्रंथ सभ के भी एही के हिस्सा माने ला।
कविता के परंपरागत रूप से गद्य से अलगा कइल गइल बा काहें से कि एह में भाषा के सौंदर्य गुण सभ के ढेर इस्तेमाल कइल गइल बा, जवना में संगीत के उपकरण जइसे कि संगत, अलंकार, तुकबंदी, आ लय सामिल बा, आ पैराग्राफ के बजाय लाइन आ छंद में सेट कइल गइल बा आ हाल में एकर इस्तेमाल कइल गइल बा अन्य मुद्रण तत्व सभ के बारे में बतावल गइल बा। ई भेद ध्वनि कविता, ठोस कविता आ गद्य कविता नियर बिबिध संकर रूप सभ के कारण जटिल हो जाला आ अउरी सामान्य रूप से एह तथ्य से कि गद्य में लय होला। अब्राम लिपस्की एकरा के "खुला रहस्य" के रूप में संदर्भित करे लें कि "लय के कमी से गद्य के कविता से अलग ना कइल जाला"।
19वीं सदी से पहिले, कविता के आमतौर पर कुछ अइसन चीज के रूप में समझल गइल जे मात्रिक लाइन सभ में सेट कइल गइल होखे: "कवनो भी तरह के बिसय जेह में लय भा छंद सभ होखे"। संभवतः अरस्तू के परभाव (उनकर काव्यशास्त्र) के परिणाम के रूप में, 19वीं सदी से पहिले के "कविता" आमतौर पर काल्पनिक भा अलंकारिक कला के मानक श्रेणी के तुलना में छंद खातिर तकनीकी पदनाम कम रहल। एगो रूप के रूप में ई पहिले हो सके ला -तिथि साक्षरता, सभसे सुरुआती रचना सभ के रचना एगो मौखिक परंपरा के भीतर आ ओकरा द्वारा कायम रखल गइल बा; एही से ई साहित्य के सभसे पुरान उदाहरण के गठन करे ला।
जइसन कि ऊपर बतावल गइल बा, गद्य में आमतौर पर भाषा के सौंदर्य गुण सभ के इस्तेमाल कविता के तुलना में बहुत कम कइल जाला। हालाँकि, आधुनिक साहित्य में भइल बिकास, जेह में मुक्त छंद आ गद्य कविता भी सामिल बा, एह अंतर के धुंधला करे के प्रवृत्ति रहल बा आ अमेरिकी कवि टी.एस. इलियट के सुझाव रहे कि: "पद्य आ गद्य के भेद साफ बा, कविता आ गद्य के भेद अस्पष्ट बा"।
साहित्य में उपलब्धि आ योगदान के मान्यता देवे वाला कई गो पुरस्कार आ अवार्ड बा। एह क्षेत्र के बिबिधता के देखत, पुरस्कार सभ के दायरा आमतौर पर सीमित होला, आमतौर पर एह बात पर: रूप, बिधा, भाषा, राष्ट्रीयता आ आउटपुट (जइसे कि पहिली बेर लेखक लोग खातिर या सुरुआती उपन्यास सभ खातिर)।
साहित्य में नोबेल पुरस्कार 1895 में अल्फ्रेड नोबेल के वसीयत से स्थापित छह गो नोबेल पुरस्कार सभ में से एक रहल, आ ई कौनों लेखक के कौनों खास रचना के ना, या कौनों खास रचना खातिर ना, उनके रचना के निकाय के आधार पर दिहल जाला खुद। अउरी साहित्यिक पुरस्कार सभ जिनहन खातिर सगरी राष्ट्रीयता पात्र बाड़ी सऽ, इनहन में शामिल बाड़ें: साहित्य खातिर न्यूस्टैड अंतर्राष्ट्रीय पुरस्कार, मैन बुकर अंतर्राष्ट्रीय पुरस्कार, पुलित्जर पुरस्कार, ह्यूगो पुरस्कार, गार्जियन फर्स्ट बुक अवार्ड आ फ्रांज काफ्का पुरस्कार।
प्रकृति अपनी बिस्तृत अर्थ में अइसन सबकुछ के कहल जा सकेला जेवन प्राकृतिक रूप से ए दुनिया आ ब्रह्माण्ड के हिस्सा बाटे। आमतौर पर प्रकृति के मतलब होला सगी चीज के समूह जेवन मनुष्य के बनावल न होखे। आज्काल्ह ई शब्द नदी, पहाड़, जंगल आ जंगली जीव-जंतु सभ के एकट्ठा रूप खातिर भी प्रयोग में बाटे।
प्रकृति में पृथ्वी पर पावल जाए वाली सगरी चीज जेवन अपने आप बिना मनुष्य की हस्तक्षेप के बनल बाटे ऊ सभ आ जाला आ एकरा सब के एकट्ठा रूप में प्राकृतिक पर्यावरण कहल जाला।
मंगल (प्रतीक: ) सौर मण्डल में सूर्य की ओर से चउथा ग्रह हवे जेवन सूर्य से 2280 लाख किमी (1420 लाख मील) या 1.52 AU की दूरी पर बाटे। ई पार्थिव ग्रह कहल जाला काहें से कि पृथ्वी कि तरे एहू क रचना चट्टान वाला पदार्थन से भइल बा। एके लाल ग्रह कहल जाला काहें से कि एकरी सतह पर लोहा क आक्सीकरण होला आ एही से एकर सतह लाल लउकेले।
पृथ्वी की दिन की आधार पर देखल जाय त मंगल क एक दिन पृथ्वी से थोड़िके सा बड़ होला लेकिन मंगल क एक साल करीब 687 पार्थिव दिन क होला। मने एके सूर्य क एक चक्कर लगावे में 687 पृथ्वी क दिन लागेला। एकर वातावरण बिरल होला, मंगल पृथ्वी के ब्यस के लगभग आधा होला.एकर दिन के मन अवरी अक्ष के झुकाव [पृथ्वी] के सामान होला इ आपन धुरी पर 24 घंटा में एक बार पूरा चक्कर  लगावे ला मंगल के कक्षातली [25] डिग्री के कोण पर झुकल बवे जवाना कारन इ पृथ्वी के सामान ऋतु परिवर्तन होला
मंगल क दू गो प्राकृतिक उपग्रह बाड़ें जिनहन क नाँव फोबोस आ डिमोस रक्खल गइल बा।
प्रोटीन (अंग्रेजी: Protein) लमहर-कड़ी नियर जीवअणु (बायोमॉलिक्यूल) होलें आ ई छोट-छोट अमीनो एसिड सभ से बनल होखे लें। अमीनो एसिड सभ पेप्टाइड बंधन से बन्हा के प्रोटीन बनावे लें। एह तरीका से प्रोटीन बायोकेमिकल कंपाउंड होखे लें जे एक चाहे एक से अधिका पॉलीपेप्टाइड से बनल होखे लें आ इनहन के संरचना गेड़ुराइल इस्पिरिंग नियर या फिर रेशेदार होखे ले।
प्रोटीन हर जीविय कोशिका (सेल) के हिस्सा होखे लें आ लगभग सगरी प्रक्रिया सभ में इनहन के कुछ न कुछ भागीदारी होला जे प्रक्रिया कौनों कोशिका के भीतर घटित होखे लीं।
एंटीबायोटिक (अंग्रेजी: antibiotic) सभ अइसन तत्व चाहे पदार्थ (सब्सटेंस) होखे लें जे बैक्टीरिया के खिलाफ काम करे लें। बैक्टीरिया से होखे वाला इन्फेक्शन सभ के रोके के कामे आवे लें आ बहुत सारा एंटीबायोटिक दवाई सभ के इस्तेमाल अइसन बैक्टीरिया के इन्फेक्शन से होखे वाला रोग भा बेमारी सभ के इलाज करे में होखे ला। एंटीबायोटिक सभ वाइरस के खिलाफ ना काम करे लें जइसे कि आम सर्दी-जोखाम आ इन्फ्लुएंजा नियर बेमारी सभ में इनहन के इस्तेमाल से कवनो फरक ना पड़े ला; जवन दवाई सभ वाइरस के रोकथाम करे खातिर दिहल जालीं उनहन के एंटीवाइरल कहल जाला ना कि एंटीबायोटिक। एही तरे ई एंटीबायोटिक सभ फंगस के खिलाफ भी ना काम करे लीं आ उनहन खातिर एंटीफंगल दवाई दिहल जालीं। सूछ्मजीव सभ के खिलाफ काम करे वाला पदार्थन के एंटीमाइक्रोबायल कहल जाला; एह तरीका से एंटीबायोटिक सभ एंटीमाइक्रोबायल के किसिम हवें।
जानवर, जनावर या प्राणी (अंग्रेजी: Animal) बहुकोशिकीय, यूकैरियोटिक जीवधारी बा जवन एनिमेलिया किंगडम (प्राणी जगत) के अंतर्गत आवेलें। सगरी जानवर गमनशील होलें, माने की चल फिर सके लें। वयस्क भइला पर जानवर के शरीर एगो स्थाई रूप ले लेला, हालांकि, कुछ जानवर सभ में बाद में भी बदलाव होत रहे ला।
सगरी जानवर हेट्रोट्रॉफ होलें, माने की, जिंदा रहे खातिर दूसरे जीवधारी खा के पचावे के परेला या कौनों दूसरे जीवधारी के उत्पाद के खा के पचावे लें।
जानवर के उत्पत्ति पृथ्वी पर अब से लगभग 542 मिलियन (5420 लाख) बरिस पहिले, कैम्ब्रियाई बिस्फोट के समय भइल रहे। इनहन के कई बिभाग में बाँटल जाला जवना में प्रमुख बाटें: वर्टीब्रेट (चिरई, मैमल, एम्फिबियन, रेप्टाइल, मछरी); मोलस्कस (क्लैम्स, ऑइस्टर्स, ऑक्टोपस, स्क्विड, घोंघा); आर्थोपोड्स (मिलिपेड, सेंटीपीड, किरौना, मकड़ी, बिच्छी, खेखड़ा, लोबस्टर, झींगा); अनेलिड्स (केंचुआ); स्पंज आ जेलीफिश।
मनुष्य पृथ्वी पर पावल जाए वाला सभ प्राणिन में सभसे अधिका बिकसित प्राणी हवे। मनुष्य एगो स्तनधारी, सीधा चल सके वाला, आ संकेत की रूप में एक दूसरा से संवाद कर सके वाला आ भाषा क प्रयोग करे वाला औरी अपनी खुद की सोच बिचार करे की क्रिया की बारे में सोच सके वाला जंतु (प्राणी) हवे।
बायोकेमेस्ट्री (अंग्रेजी: Biochemistry), जीवरसायनिकी चाहे जीवबैज्ञानिक रसायनशास्त्र, जिंदा जीवधारी सभ में आ उनहन से संबंधित केमिकल प्रासेस सभ के अध्ययन करे ला। ई जीव बिज्ञान आ रसायनशस्त्र के उप शाखा हवे जे तीन को उपशाखा सभ में बाँटल जाले: स्ट्रक्चरल जीव बिज्ञान, एंजाइमोलॉजी आ मेटाबोलिज्म।
लोहा (अंग्रेजी: Iron (आयरन/आइरन); लैटिन आ बैज्ञानिक नाँव: Ferrum (फ़ेरम)) एगो रासायनिक तत्व बाटे जेकर रासायनिक चीन्हा Fe हवे। ई प्राकृतिक रूप से पावल जाए वाला तत्व हवे आ एगो बहुउपयोगी धातु हवे जे मानव द्वारा बहुत पुराना समै से इस्तमाल कइल जा रहल बा।
लोहार
मौसम (अंग्रेजी: weather) कौनो अस्थान पर ओ समय की वायुमंडल की दशा के बतावेला।[1]  वायुमण्डलीय दशा में तापमान, बरखा, हवा में नमी, हवा क चाल आ दिशा वगैरह चीज के गिनल जाला आ मौसम की बारे में बतावत घरी इनहने क वर्णन कइल जाला। पृथ्वी पर, ज्यादातर मौसमी घटना सभ ग्रह के वायुमंडल के सभसे निचला परत, ट्रोपोस्फियर में[2][3] स्ट्रेटोस्फियर के ठीक नीचे होखे लीं। मौसम के मतलब होला दिन-प्रतिदिन के तापमान, बरखा आ अउरी वायुमंडलीय स्थिति सभ के बिबरन जबकि जलवायु वायुमंडलीय स्थिति सभ के लंबा समय ले औसतन बनावे के शब्द हवे।[4] मौसम में साल भर में होखे वाला बदलाव जवना क क्रम निश्चित होला कि हे महीना में अइसन मौसम रही, सीजन बनावेला। सीजन चाहे ऋतु क मतलब होला साल क एगो अइसन हिस्सा जेवना में हर साल एक्के नियर मौसम रहेला। भारत में जाड़ा, गर्मी, आ बरसात क तीन गो अलग-अलग सीजन होला। जब बिना कौनों बिसेस संदर्भ के मौसम शब्द के इस्तेमाल कइल जाला तब आमतौर पर "मौसम" के मतलब पूरा पृथ्वी के मौसम के रूप में समझल जाला।
पृथ्वी पर मौसम के आम घटना सभ में हवा, बादर, बरखा, बर्फ, कोहरा आ धूल के तूफान सामिल बाड़ें। कम आम घटना सभ में प्राकृतिक आपदा जइसे कि बवंडर, टारनेडो, तूफान, चक्रवात आ बर्फ के तूफान सामिल बाड़ें। लगभग सभ आमतौर प परिचित मौसमी घटना सभ ट्रोपोस्फियर (वायुमंडल के निचला हिस्सा) में होखे लीं।[3] मौसम स्ट्रेटोस्फियर में जरूर होला आ ट्रोपोस्फियर के नीचे के मौसम के प्रभावितो क सके ला, बाकी एकर सटीक मकेनिज्म के बारे में बहुत कम जानकारी बाटे।[5]
मौसम मुख्य रूप से एक जगह से दुसरा जगह के बीच हवा के दबाव, तापमान आ नमी के अंतर के कारण होला। ई अंतर कौनों भी खास जगह पर सुरुज के कोण के कारण हो सके ला, जवन उष्णकटिबंधी इलाका से अक्षांश के हिसाब से अलग-अलग होला। दुसरा शब्द में कहल जाय तब उष्णकटिबंधी इलाका से जेतना दूर पड़े ला, सूरज के कोण ओतने कम होला जेकरा चलते ऊ जगह ढेर सतह पर सूरज के रोशनी के फइलला के कारण ठंडा हो जाले।[6] ध्रुवीय आ उष्णकटिबंधी हवा के बीच के तापमान के मजबूत बिपरीतता के कारण बड़ पैमाना पर वायुमंडलीय सर्कुलेशन सेल आ जेट धारा के जन्म होला।[7] मध्य अक्षांश सभ में मौसम के सिस्टम, जइसे कि एक्स्ट्राट्रोपिक चक्रवात, जेट स्ट्रीम के बहाव के अस्थिरता के कारण होला (देखीं बैरोक्लिनिटी)।[8] उष्णकटिबंधीय इलाका में मौसम के सिस्टम, जइसे कि मानसून भा झंझावात के सिस्टम, अलग-अलग प्रक्रिया के कारण होला।
चूँकि पृथ्वी के धुरी एकरे कक्षा तल (ऑर्बिटल प्लेन) के सापेक्ष ओरमल होला, साल के अलग-अलग समय पर सुरुज के रोशनी अलग-अलग कोण पर परे ले। जून में उत्तरी गोलार्ध सुरुज के ओर झुकल होला, एह से कौनों भी उत्तरी गोलार्ध अक्षांश पर सुरुज के रोशनी दिसंबर के तुलना में सीधे ओह जगह पर पड़े ला (देखीं जलवायु पर सुरुज के कोण के परभाव)।[9] एह असर से मौसम पैदा हो जाला। हजारन से लाखन साल के दौरान पृथ्वी के कक्षा पैरामीटर में बदलाव पृथ्वी के मिले वाला सौर ऊर्जा के मात्रा आ बितरण के प्रभावित करे ला आ लंबा समय ले जलवायु पर परभाव डाले ला। (देखीं मिलांकोविच चक्र)।[10]
गैर-बराबर सौर ताप (तापमान आ नमी के ढाल के जोन सभ के निर्माण, या फ्रंटोजेनेसिस) के कारण मौसम खुदो बादर आ बरखा के रूप में हो सके ला।[11] आमतौर पर ढेर ऊँचाई के जगह सभ कम ऊँचाई के जगहन के तुलना में ठंडा होखे लीं, ई सतह के तापमान के बेसी होखे आ रेडिएशनल ताप के परिणाम होला जेवना से एडियाबैटिक लैप्स रेट पैदा होला।[12][13] कुछ स्थिति में वास्तव में ऊँचाई के साथ तापमान बढ़ जाला। एह घटना के इन्वर्जन के रूप में जानल जाला आ एकरे कारण पहाड़ के चोटी सभ के नीचे के घाटी सभ से ढेर गरम हो सके ला। इन्वर्जन से कोहरा के निर्माण हो सके ला आ अक्सर ई एक किसिम के टोपी के काम करे ला जे झंझावात के बिकास के दबावे ला। स्थानीय पैमाना पर तापमान में अंतर एह से हो सके ला काहें से कि अलग-अलग सतह सभ (जइसे कि समुंद्र, जंगल, बर्फ के चादर भा मनुष्य के बनावल चीज) सभ के अलग-अलग भौतिक बिसेसता होला जइसे कि परावर्तन, खुरदरापन भा नमी के मात्रा नियर चीज अलग-अलग हो सके लीं।
पृथ्वी के सतह के तापमान में अंतर के चलते दबाव में अंतर पैदा हो जाला। गरम सतह अपना ऊपर के हवा के गरम करे ला जेकरा चलते हवा में फइलाव आवे ला आ एकर घनत्व घटे ला जेकरा चलते सतह पर हवादाब में कमी आवे ला। सतह पर अइसन हवादाब में अंतर से दाब ढाल बने ला आ एकरा चलते हवा में बहाव पैदा हो जाला जब बेसी दाब वाला क्षेत्र से कम दाब वाला क्षेत्र के ओर हवा बहे लागे ले, हवा में पृथ्वी के घुमरी के कारन कोरिओलिस प्रभाव के चलते बिचलन पैदा होखे ला। एह तरीका के सहज सिस्टम से इमर्जेंट बेहवार पैदा होखे ला आ बेसी जटिल सिस्टम आ अउरी मौसमी घटना सब के निर्माण होखे ला। हवा के बहाव के अइसन सिस्टम के बड़हन पैमाना के उदाहरण हैडली सेल बाटे आ छोट पैमाना के उदाहरण समुंद्रतीरे के बयार बा।
मौसम के भबिस्यवाणी भा पूर्वानुमान बिज्ञान आ टेक्नालॉजी के अइसन प्रयोग हवे जेह में भविष्य के समय आ कौनों दिहल गइल जगह खातिर वायुमंडल के स्थिति के अनुमान लगावल जाला। मनुष्य सहस्राब्दियन से अनौपचारिक रूप से मौसम के अनुमान लगावे के कोसिस कइले बा आ औपचारिक रूप से कम से कम उन्नीसवीं सदी से ई काम हो रहल बाटे।[14] मौसम के पूर्वानुमान वायुमंडल के वर्तमान स्थिति के बारे में मात्रात्मक डेटा एकट्ठा क के आ वायुमंडलीय प्रक्रिया सभ के वैज्ञानिक समझ के इस्तेमाल से ई अनुमान लगावे खातिर कइल जाला कि वायुमंडल के दसा सब के निकट भबिस्य में बिकास कइसे होखी।[15]
भार एगो भौतिक पिंड के लच्छन आ होकर जड़  दुन्नो के नाप होखेला।
केला एगो गरम जलवायु वाला इलाका क फल हवे जेवन केला की फेड़ा पर फरेला। मूल रूप से ई दक्खिनी पूरबी एशिया क पौधा हवे। भारत में ई ख़ूब उगावल जाला।
चाय एगो लोकप्रिय पेय पदार्थ ह। इ चाय के पौधवन के पत्तियन से बनेला।
सबसे पहिले सन् 1815 में कुछ अंग्रेज़ यात्रि सब के ध्यान असम में उगे वाली चाय की झाड़ियन पर गइल जेसे स्थानीय क़बाइली लोग एक प्रकार के पेय बनाके पीयत रहे लोग। भारत के गवर्नर जनरल लॉर्ड बैंटिक 1834में चाय के परंपरा भारत में शुरू करे आ उ के उत्पादन करे के संभावना तलाश करे खातिर एगो समिति के गठन कईलन। इ के बाद 1835 में असम में चाय के बाग़ लगावल गइल ।[1]
गणित मे, फंक्शन चाहे फलन दुगो समुहन के बीचे एगो संबंध होखेला आ पहिलका समूह के हर सदस्य बदे दूसरका समूह मे एगो सदस्य होखेला।
हर (अंग्रेजी: plough, हिंदी: हल) खेती मे कामे आवे वला एगो औजार हटे, जेकरा से बोआई से पहिले खेत के माटी के जोतल जाला। हर अइसे त घोड़ा भा बैल घींचत रहऽ सन, बाकिर आज-काल ई काम ट्रैक्टर से होखे लागल बाटे।
हर, ऊपर के माटी के पलट देला, जेह से नीचे से उपजाऊ माटी ऊपर आ जाला। खेत जोतला के बाद ओकर माटी के सुखे के छोड़ दिआला, फेन ओह मे रोपाइ करे से पहिले, ओकरा बराबर करे बदे हेंगावल जाला। 
पुरान आ खिआइल हर के, खिनौरी भा खुटहरा कहल जाला, आ नाया हर के नवघर भा नवठा कहल जाला।[1]
हर मे हई सभ चीझ होला:
थ्री गॉर्जिज डैम (अंग्रेजी: Three Gorges Dam) चीन देस के हूबेई प्रांत में यांगत्जी नदी पर बनल एगो बिसाल बान्ह बाटे। ई पनबिजली बान्ह हवे आ 2,335 मीटर लंबाई आ 181 मीटर के ऊँचाई के साथ ई दुनियाँ के सभसे बिसाल बान्ह बाटे। 2012 से 2016 ले ई सभसे बेसी बिजली पैदा करे वाला बान्ह रहल, जबकि बाद में इताइपू बान्ह एकरा के पाछे छोड़ के नाया बिस्व रेकार्ड बना दिहलस।
क्रिकेट एगो बैट-गेना के खेल ह जेवना में दू गो टीम एक दुसरा की खिलाफ एगो गोल मैदान में खेलेलीं। मैदान की बिचा में 22 गज के लंबाई वाली पिच होखेले आ हर टीम में 11 गो खेलाड़ी होलें।
आजु की समय में क्रिकेट पुरा दुनिया में लगभग 120 मिलियन खेलाड़ी लोग खेलेला जेवना से ई पुरा दुनिया के दुसरा नंबर के सभसे प्रचलित खेल बा।[1]
[2]
खेलत घरी दुनों टीम पारी-पारा बैटिंग आ बालिंग करे लीं जेवना के पारी (इनिंग) कहल जाला।
क्रिकेट के सबसे पहिले खेलल गइले के परमान इंग्लैंड में मिलेला जहाँ से ई बाकी जगह फइलल
वर्तमान समय में टेस्ट मैच दू पारी के आ अधिक-से-अधिक पाँच दिन के होला। ई हमेशा दिन के मैच होला।
एक दिनी या एकदिवसीय क्रिकेट मैच एक्के दिन क होला आ 50 ओवर ले खेलल जाला। समय की अनुसार ई दिन के मैच आ दिन-रात के मैच हो सकेला।
बीस ओवर के मैच होला।
शहर भा नगर बड़हन आकार के मानव आबादी वाला जगह होला।[1][2][3] शहरन में कई प्रकार के सुविधा उपलब्ध रहेला, आवागामन-यातायात के साधन के साथ साथ बजार, सिनेमा हॉल, अस्पताल, कॉलेज, बैंक आदी सब कुछ के सुविधा उपलब्ध रहेला। इहे कारण बा कि गाँव के अपेक्षा शहर में बेसी लोग रहेला। बेसी लोगन के रहे खातिर ऊँच-ऊँच भवन, घुमे फिरे खातिर पार्क नियर चीज सभ रहेला।
इतिहासी रूप से, दुनियाँ के बहुत कम्मे आबादी शहर में निवास करत रहल बा, हालाँकि, पछिला दू सदी में शाहीकरण अतना तेजी से भइल बा कि अब बिस्व के लगभग आधा से बेसी जनसंख्या शहरन में निवास करत बा। एह घटना के बिबिध परभाव सभ में बैस्विक सस्टेनबिलिटी पर दबाव भी एगो प्रमुख चिंता के बिसय बाटे।[4] आज्काल्ह के शहर सभ में आमतौर पर में शहर भा कोर एरिया, मेट्रो एरिया आ आसपास के कम्यूटर जोन होला। आसपास के लोग रोजगार से ले के बिबिध मकसद से शहरन के ओर खिंचाव महसूस क्र रहल बा आ शहर में बस रहल बा। बैस्वीकरण के एह जुग में आ कम्युनिकेशन के साधन देख के इहो देखल जा रहल बा कि शहर सभ आपस में बहुत ऊँच डिग्री तक कनेक्टिविटी वाला हो चुकल बाड़ें। 
पटना, दिल्ली, मुंबई, कोलकाता, चेन्नई, बंगलौर आ हैदराबाद निअन कुछ शहर भारत देश के प्रमुख शहर सभ में गिनल जालें।   
शहर के आमतौर पर अइसे परिभाषित कइल जाला कि जवन आबादी वाला इलाका गाँव चाहे कसबा (टाउन) से बड़ होखे[5], मने की बेसी जनसंख्या वाला होखे, शहर (सिटी) कहाला। हालाँकि, कस्बा आ शहर के बीचा में, मने कि टाउन आ सिटी के बीच, कौनों बिसेस परिभाषा वाला अंतर ना बा आ इनहन के इस्तेमाल अदल-बदल के भी होखे ला।[6] इंटरनेशनल रूप से पूरा दुनियाँ में कौनों निश्चित पैमाना भी ना बा कि केतना जनसंख्या वाली बस्ती शहर कहाई। उदाहरण देखल जाय तब घाना में 5,000 आबादी, अर्जेंटीना में 2,000 के आ न्यूजीलैंड में 1,000 के जनसंख्या के कम से कम होखल जरूरी बा जबकि स्वीडन नियर देस में 200 लोग के आबादी भी अगर एगो छोट जगह पर लगे-लगे रह के एक बस्ती के रूप में बसल होखे शहर कहा सके ला।[7]
भारत में जनगणना बिभाग, जनगणना के रपट में, देहाती आ शहरी इलाका के रूप में बिभाजन करे ला जहाँ शहरी इलाका कहाए खाती या टेम्पलेट ओह बस्ती में नगर निगम, नगरपालिका, कैंट वगैरह होखे; 5,000 से बेसी आबादी, 75 परसेंट से बेसी जनसंख्या गैर-खेती के काम में, आ 400 प्रति किमी से बेसी जनघनत्व होखे; एकरे अलावा नगर पालिका वगैरह बिधिक एरिया के आसपास के सटल इलाका जे भले गाँव के रूप में दर्ज होखे बाकी शहरी सुबिधा सभ मौजूद होखे।[8]
निर्देशांक: 22°00′N 80°00′W﻿ / ﻿22.000°N 80.000°W﻿ / 22.000; -80.000
क्यूबा कैरेबियन, कैरेबियन सागर आ अटलांटिक महासागर के मिलन के इलाका में एगो दीपीय देस बा। एह में मुख्य क्यूबा दीप के अलावा अउरी कई गो छोट दीप सामिल बाने। हवाना इहाँ के राजधानी आ सभसे बड़ आबादी वाला सहर बा।
निर्देशांक: 23°N 102°W﻿ / ﻿23°N 102°W﻿ / 23; -102
मैक्सिको मध्य अमेरिका में एगो देस बा। महादीप की हिसाब से ई उत्तर अमेरिका महादीप में पड़े ला। मैक्सिको सिटी एकर राजधानी हवे।
स्विट्जरलैंड यूरोप के बिचला हिस्सा में एगो देस बाटे। ई पूरा देस आल्प्स के परबती इलाका में बा आ एहीसे बहुत खुबसूरत बा आ दुनिया भर के लोग खातिर एगो पर्यटन के प्रिय जगह बाटे।
निर्देशांक: 46°50′N 8°20′E﻿ / ﻿46.833°N 8.333°E﻿ / 46.833; 8.333
इस्तांबुल याँ इस्ताम्बुल (अंग्रेजी: Istanbul; तुर्की: İstanbul [isˈtanbuɫ] ( सुनल जाय)) तुर्की देस के सभसे बड़हन शहर बा। एकर सभसे बड़ा बिसेसता ई बा की ई यूरोप आ एशिया दुनों महादीपन पर बिस्तार लिहले बाटे। एकर आर्थिक क्रिया वाला अधिकतर क्षेत्र यूरोप वाला हिस्सा में बाटे आ जनसंख्या के ढेर मात्रा एशिया वाला हिस्सा में रहे ले।[7]एकर जनसंख्या 144 लाख बा आ ई यूरोप के सभसे बड़ा शहर हवे आ पूरा दुनिया में ई पांचवा नंबर पर बाटे।[4] शहर के कुल क्षेत्रफल 5,343 वर्ग किलोमीटर (2,063 वर्ग मील)[नोट 2] बाटे आ ई बास्पोरस जलडमरू की दुनों ओर स्थित बाटे।
मुंबई, पुरान नाँव बॉम्बे भारत की महाराष्ट्र प्रान्त क राजधानी बा । ए शहर के आर्थिक महत्व की कारण एके भारत क आर्थिक राजधानी कहल जाला। संयुक्त राष्ट्र के अनुसार, 2018 के हिसाब से मुंबई भारत के दिल्ली के बाद दुसरा सभसे ढेर जनसंख्या वाला शहर बा आ दुनिया के आठवाँ सभसे ढेर जनसंख्या वाला शहर बाटे जेकर आबादी लगभग 2 करोड़ बाटे। साल 2011 के भारत सरकार के जनगणना के मोताबिक, मुंबई भारत के सभसे ढेर जनसंख्या वाला शहर रहल जेकर अनुमानित शहरी उचित आबादी 1.25 करोड़ (12.5 मिलियन) रहल जे बृहनमुम्बई नगर निगम के तहत रहत रहलें। मुंबई मुंबई महानगरीय क्षेत्र के केंद्र हवे, दुनिया के छठवाँ सभसे ढेर जनसंख्या वाला महानगरीय इलाका हवे जेकर जनसंख्या 23 लाख (23 मिलियन) से ढेर बाटे। मुंबई भारत के पच्छिमी तट पर कोंकण तट पर पड़े ला आ एकर गहिरा प्राकृतिक बंदरगाह बा। साल 2008 में मुंबई के अल्फा वर्ल्ड सिटी के नाँव दिहल गइल। भारत के सगरी शहर सभ में एह में सभसे ढेर करोड़पति आ अरबपति लोग के संख्या बा। मुंबई में यूनेस्को के तीन गो बिस्व धरोहर स्थल बाड़ें: एलिफंटा गुफा, छत्रपति शिवाजी महाराज टर्मिनस, आ शहर के बिसेस बिक्टोरियन आ आर्ट डेको भवन सभ के समूह जे 19वीं आ 20वीं सदी में डिजाइन कइल गइल बाड़ें।
मुंबई के गठन करे वाला सात गो दीप सभ में पहिले मराठी भाषा बोले वाला कोली लोग के समुदाय रहलें।सदियन ले, बंबई के सात गो दीप सभ के लगातार मूल निवासी शासक लोग के नियंत्रण में रहल आ एकरे बाद पुर्तगाली साम्राज्य के सौंप दिहल गइल आ एकरे बाद ईस्ट इंडिया कंपनी के 1661 में, कैथरीन ब्रागांजा के दहेज के माध्यम से जब इनके बियाह इंग्लैंड के चार्ल्स द्वितीय से भइलl 18वीं सदी के बीच के दौरान, बंबई के हॉर्नबी वेलार्ड प्रोजेक्ट द्वारा नया रूप दिहल गइल जेह में समुंद्र से सात गो दीप सभ के बीच के इलाका के रिक्लेमेशन के काम कइल गइल। प्रमुख सड़क आ रेलवे के निर्माण के साथे-साथ 1845 में पूरा भइल ई रिक्लेमेशन प्रोजेक्ट बम्बई के अरब सागर पर एगो प्रमुख समुद्री बंदरगाह में बदल दिहलस। बम्बई 19वीं सदी में आर्थिक आ शैक्षिक विकास के विशेषता रहे। 20वीं सदी के सुरुआत के दौरान ई भारतीय स्वतंत्रता आंदोलन खातिर एगो मजबूत आधार बन गइल। 1947 में भारत के आजादी मिलला पर एह शहर के बांबे राज्य में शामिल कइल गइल। 1960 में सम्यक् महाराष्ट्र आंदोलन के बाद एगो नया राज्य महाराष्ट्र के निर्माण भइल जवना के राजधानी बांबे रहे।
मुंबई भारत के बित्तीय, ब्यापारिक, आ मनोरंजन के राजधानी हवे। ई वैश्विक बित्तीय प्रवाह के मामिला में भी दुनिया के शीर्ष दस गो वाणिज्य केंद्र सभ में से एक बा, भारत के सकल घरेलू उत्पाद के 6.16% उत्पादन करे ला, आ औद्योगिक उत्पादन के 25% हिस्सा, भारत (मुंबई) में समुंद्री ब्यापार के 70% हिस्सा बाटे पोर्ट ट्रस्ट आ जेएनपीटी), आ भारत के अर्थब्यवस्था के पूंजी लेनदेन के 70% हिस्सा। मुंबई में दुनिया के कौनों भी शहर के तुलना में अरबपति लोग के संख्या आठवाँ बाटे आ 2008 में मुंबई के अरबपति लोग के औसत धन दुनिया के कौनों भी शहर के तुलना में सभसे ढेर रहल। एह शहर में महत्वपूर्ण बित्तीय संस्थान बाड़ें आ कई गो भारतीय कंपनी आ बहुराष्ट्रीय निगम सभ के कॉर्पोरेट मुख्यालय बाड़ें। एकरे अलावा इहाँ भारत के कुछ प्रमुख वैज्ञानिक आ परमाणु संस्थान भी बाड़ें। एह शहर में बॉलीवुड आ मराठी सिनेमा उद्योग भी बा। मुंबई के व्यापार के अवसर पूरा भारत से प्रवासी लोग के आकर्षित करेला।
टोकियो (जापानी: 東京("पूरबी राजधानी", उच्चारण: तोउक्योउ)), सरकारी नाँव — टोकियो मेट्रोपोलिस(अंग्रेज़ी: Tokyo (उच्चारण: टोकियो)), जापान क एगो प्रीफेक्चर आ राजधानी हवे। टोकियो क जनसंख्या 13,185,502 आ पूरा मेट्रो क जनसंख्या 35,682,460 हवे आ एह तरे ई विश्व क सबसे ढेर जनसंख्या वाला नगर हवे। एकर कुल क्षेत्रफल 2,187.66 km2 आ मेट्रो सहित क्षेत्रफल 13,572 km2 बाटे आ एहीसे ई क्षेत्रफलो की हिसाब से दुनिया क सबसे बड़हन नगर हवे।
टोकियो जापान क राजधानी, शाही महल क अस्थान आ जापान कि राजा क निवास अस्थान हवे। ई जापान की सभसे बड़हन दीप होन्शू पर एकरी क्वान्तो प्रदेश में स्थित बाटे आ इजू दीप आ ओगासावारा दीप ए शहर क हिस्सा हवें।
टोकियो के सामान्य लोग एगु नगर की रूप में मानेला बाकी ई एगो प्रीफेक्चर (जापानी जिला) कि तरे मानल जाला आ एगो जिला की तरे एकर प्रशासन चलावल जाला।
टोकियो के अल्फा+ विश्वनगरी क दर्जा हासिल बाटे।
टोकियो क पुरान नाँव ईदो रहे जेवना क मतलब होला नदी मुहाना (एश्चुअरी)। बाद में एअकर नाँव तोउ (पूरबी) + क्योउ (राजधानी) रखा गइल। पुरान अंग्रेजी कि नक्शा आ किताबिं में एकर नाँव टोकेई भी मिलेला बाकी ई अब ब्यवहार में नइखे आ अब एके टोकियो कहल जाला।
गंगा आ गंगा नदी आ गंगा मईया एशिया के एक ठो अंतरसीमांत नदी बिया जवन भारत आ बांग्लादेस में बहेले। भारत के उत्तराखंड राज्य में, हिमालय पहाड़ पर स्थित गंगोत्री से निकल के बिसाल मैदानी क्षेत्र में बहे के बाद बंगाल के खाड़ी में समुंद्र में मिल जाले। समुंद्र में नदिन द्वारा कुल छोड़ल जाये वाला पानी के हिसाब से ई दुनिया के तीसरा सभ से बड़ नदी हवे।
गंगा आपन रस्ता में हिमालय से ले आइल बालू-माटी के बिछा के एगो बिसाल मैदान बनावे ले जेकरा के एही के नाँव पर गंगा के मैदान कहल जाला। ई मैदान बहुत उपजाऊ हवे आ एही कारण इहाँ प्राचीन काल से जनसंख्या के बसाव भइल। आजु ई दुनिया के सबसे घन बस्ती वाला क्षेत्र हवे। गंगा के तीर पर भारत आ बांग्लादेस के कई ठो प्रमुख नगर बसल बाड़ें। ऋषिकेश, हरिद्वार, कन्नौज, कानपुर, प्रयागराज (इलाहाबाद), बनारस, बलियाँ, पटना, कलकत्ता आ ढाका नियन नगर एही नदी के तीरे बसल बाड़े।
हिंदू धर्म में गंगा के देवी आ माई के रूप में पूजल जाला। अइसन मानल जाला कि गंगा में अस्नान कइला से पुन्य मिलेला आ सगरी पाप कट जाला। गंगा के किनारे कई पबित्र तिथिन के मेला आ नहान लागे ला। दुनिया के सभ से बड़ मेला प्रयाग के कुंभ गंगा आ जमुना आ कथा में बर्णित नदी सरस्वती के संगम पे लागेला।
गंगा के मैदान आ एकर थाला पर्यावरण आ जीव जंतु खातिर भी महत्व वाला हवे। गंगा में कई प्रकार के मछरी आ अउरी बिबिध जलजीव पावल जालें। एह नदी में सूँस के दू गो प्रजाति गंगा डाल्फिन आ इरावदी डाल्फिन पावल जालीं जे एह समय बिलुप्त होखे के खतरा में बाड़ीं। गंगा के डेल्टा सुंदरबन पर्यावरण आ पारिस्थितिकी की मामिला में पूरा दुनिया खातिर महत्व वाला गिनल जाला।
साल 2007 में आइल एगो रपट की मोताबिक ओह समय गंगा दुनिया के पाँचवी सभसे प्रदूषित नदी रहे। भारत सरकार एकरा प्रदूषण के कम करे खातिर गंगा कार्ययोजना चलवलस बाकी ई बहुत सफल ना भइल। वर्तमान में नरेन्द्र मोदी के सरकार एकरा खातिर नमामि गंगे नाँव से एगो परियोजना चला रहल बाटे।
गंगा नदी दू गो धारा भागीरथी आ अलकनंदा की मिलले की बाद बनेली। ई संगम देवप्रयाग में होला। हिंदू संस्कृति में ई मान्यता ह की मुख्य धारा भागीरथी ह हालाँकि अलकनंदा अधिका लमहर धारा हवे।[3][4] अलकनंदा के पानी के स्रोत नंदा देवी, त्रिशूल आ कामेत की चोटी पर जमल बरफ के पघिलाव से हवे। भागीरथी नदी समुन्द्र तल से 3,892 मी (12,769 फीट) की ऊँचाई पर गंगोत्री हिमानी के निचला हिस्सा से निकलेली जे के गोमुख कहल जाला।[5]
अलकनंदा के धारा कई गो महत्वपूर्ण धारा सभ से मिल के बनेले। सभसे पाहिले विष्णुप्रयाग में अलकनंदा में धौली गंगा के संगम होला, एकरी बाद नंदप्रयाग में नंदाकिनी, कर्णप्रयाग में पिंडर आ रुद्रप्रयाग में मंदाकिनी से संगम के बाद अंत में देवप्रयाग में अलकनंदा आ भागीरथी के संगम होला। ई छह नदियन के पाँच गो संगम पंचप्रयाग की नाँव से पबित्र अस्थान मानल जालें।
लगभग 250 किलोमीटर[5] के दूरी पहाड़ी घाटी में पूरा कइ के गंगा ऋषिकेश में हिमालय से नीचे उतरे ले आ हरिद्वार नाम के परसिद्ध धार्मिक अस्थान से ई मैदानी भाग में प्रवेश करे ले।[3] हरिद्वार में एकर कुछ पानी बाँध बना के गंगा नहर में मोड़ दिहल गइल बाटे जेवना से दुआबा के इलाकन में सिंचनी होला।
एकरा बाद गंगा कन्नौज, फर्रूखाबाद आ कानपुर नगर से हो के गुजरे ले आ एही बीच में एकर सहायिका रामगंगा आके मिले ले। रामगंगा औसतन 500 m3/s (18,000 cu ft/s) पानी गंगा में ले आवे ले।[1]
इलाहाबाद में गंगा में यमुना आ के मिले ले आ ई हिन्दुन के परसिद्ध तीर्थ त्रिवेणी संगम कहाला। इहाँ यमुना नदी में गंगा से ढेर पानी 2,950 m3/s (104,000 cu ft/s)[1] होला आ ई दुनों की कुल बहाव के 58.5 % होला।[6] एकरा कुछे दूर बाद टौंस नदी आ के गंगा में मिलेले जेवन कैमूर श्रेणी से निकल के 190 m3/s (6,700 cu ft/s) पानी गंगा में ले आवे ले। एकरा बाद गंगा बिंध्याचल परबत की किनारे से हो के उत्तर की ओर मुड़े शुरू हो जाले। मिर्जापुर जिला में पबित्र बिंध्यवासिनी देवी के लगे से होत ई बनारस पहुँचेले जहाँ एकर बहाव उत्तर मुँह के हवे। बनारस की आगे औड़िहार नाँव की जगह की लगे गंगा में गोमती आ के मिलेले आ ई 234 m3/s (8,300 cu ft/s) पानी गंगा में डाले ले। गाजीपुर आ बलियाँ नियर शहर से हो के बलियाँ आ छपरा की बीच में सरजू (घाघरा या करनाली) नदी गंगा में मिले ले। सरजू गंगा के सभसे बड़ सहायिका नदी हवे जेवन 2,990 m3/s (106,000 cu ft/s) पानी ले आवे ले।
घाघरा से संगम की बाद नदी पुरुब मुँह के बहे शुरू हो जाले आ थोड़ी दूर बाद दक्खिन ओर से आके सोन आ एकरी कुछ दूर बाद उत्तर ओर से आके नारायणी मिल जालीं आ क्रम से 1,000 m3/s (35,000 cu ft/s) आ 1,654 m3/s (58,400 cu ft/s) पानी गंगा में पहुँचावे लीं। पूरबी बिहार में कोसी नदी आ के मिल जाले जेवन 2,166 m3/s (76,500 cu ft/s) पानी ले आवेले आ ई सरजू आ यमुना की बाद तिसरकी सभसे बड़ सहायिका नदी ह।[7]
भागलपुर के बाद गंगा में बहाव दखिन मुँह के होखे शुरू हो जाला आ पाकुड़ की लगे से ई दू गो धारा में बँटे लागेले जौना में दाहिने ओर के धारा भागीरथी-हुगली हवे। दुसरकी धारा बांग्लादेश की ओर बढे ले आ एकरा कुछ दूर बाद बांग्लादेश में घुसे से ठीक पहिले फरक्का में बैराज बना के एकर पानी एगो फीडर नहर द्वारा हुगली की ओर भेजल जाला। भागीरथी की रूप में अलग भइल धारा में जब बायें से एगो छोटी मुकी नदी जलंगी आ के मिले ले तब एकर नाँव हुगली हो जाला। ई संगम नब द्वीप के लगे होला। एकरी बाद हुगली में एकर सभसे बड़ सहायिका नदी दामोदर (लंबाई:541 किमी (336 मील) आ बहाव:25,820 किमी2 (9,970 वर्ग मील).[8]) आ के दाहिने से मिले ले। आगे
एक ठी अउरी छोट नदी चूर्णी कलकत्ता से पहिले हुगली में मिल जाले। हुगली आगे कलकत्ता-हावड़ा की बीच से हो के बहे ले आ आगे हल्दी नदी ए में दायें से मिले ले जहाँ हल्दिया बंदरगाह के निर्माण भइल बा। एकरा बाद ई सागर दीप के लगे बंगाल की खाड़ी में समुन्द्र में मिले ले। एह अस्थान के गंगासागर कहल जाला।[9]
ओहर मेन गंगा के जेवन धारा बांग्लादेश में परवेश करे ले ऊ आगे पद्मा की नाँव से बहे ले। ई कुछ दूर बाद जा के ब्रह्मपुत्र के सभसे बड़ शाखा जमुना से आ ओकरी बाद दुसरी सभसे बड़ शाखा मेघना से मिले ले आ एकरी बाद ई मेघना नाँव से बह के बंगाल की खाड़ी में डेल्टा बनावे ले।
गंगा डेल्टा, जेवन ब्रह्मपुत्र आ गंगा नदी के ले आइल निक्षेप से बनल बाटे, बिस्व के सभसे बड़ डेल्टा हवे जौना के क्षेत्रफल 59,000 किमी2 (23,000 वर्ग मील)[10] बाटे आ ई बंगाल के खाड़ी के उत्तर सिरहाने पर 322 किमी (200 मील) चैड़ाई में बिस्तार लिहले बाटे।[11]
बिस्व में खाली दू गो नदी अमेजन आ कांगो बाड़ी जिनहन के औसत बहाव के मात्रा गंगा, ब्रह्मपुत्र आ सुरमा-मेघना के एकठ्ठा मात्रा से ढेर होखे।[11] भरपूर बाढ़ वाला समय में खाली अमेजन एकरा से ढेर बहाव वाली रहि जाले।[12]
भूबिज्ञान की नजरिया से गंगा नदी के थाला के अधिकतर हिस्सा नया रचना हवे सिवाय ओ हिस्सा के जेवन दक्खिन भारत के प्रायदीपी पठार से बहि के आवे वाली सहायक नदिन के थाला की अंतर्गत आवेला। भारत के भूबिज्ञान के सभसे नया अध्याय हवे गंगा के मैदान के निर्माण जेवन भारतीय प्लेट आ यूरेशियाई प्लेट के टकराव आ ओकरी परिणाम स्वरुप हिमालय परबत के उठान की बाद के घटना हवे।
वर्तमान समय से करीब 75 मिलियन बरिस पहिले दक्खिनी सुपरमहादीप गोंडवाना लैंड के उत्तर की ओर खिसकाव सुरू भइल। एही सुपरमहादीप के टुकड़ा आजु के दक्खिनी भारत के पठार हवे जे भारतीय-ऑस्ट्रेलियाई प्लेट क हिस्सा हवे। ई सरक के जब यूरेशियाई प्लेट से लड़ल तब इनहन की बीच में टीथीस सागर में जमा अवसाद से हिमालय परबत के निर्माण भइल। हिमालय परबत के ठीक दक्खिन में ओह पुरान समुंद्री तली के लचक के धँस गइला से आ बाकी बचल खुचल टीथीस सागर के हिस्सा में सिंधु आ गंगा के सहायक नदिन द्वारा अवसाद जमा कईला से उत्तर भारत के मैदान बनल। एही मैदान के हिस्सा गंगा के मैदान भी हवे जेवन गंगा आ एकरी सहायक नदी सभ के द्वारा ले आइल पदार्थ से बनल बाटे।
भूबिज्ञान की दृष्टि से गंगा के मैदान एगो फोरडीप (foredeep) या फोरलैंड बेसिन मानल जाला।
भूआकृति बिज्ञान के नजरिया से गंगा के परबतीय हिस्सा एकरा मैदानी हिस्सा से बिसेसता में एकदम अलग बाटे। ए पूरा सिस्टम के एगो नया भूबैज्ञानिक इकाई होखला के कारण अभी भी एह में बदलाव के प्रक्रिया चालू बाटे। भूआकृति बिज्ञान की हिसाब से हिमालयी क्षेत्र में गंगा अभी अपरदन चक्र के युवा अवस्था में बाटे जबकि मैदानी भाग में ई प्रौढ़ आ अंतीम हिस्सा की ओर जीर्ण अवस्था में बा। जहाँ हिमालयी हिस्सा में गंगा के धारा पतील बाकी खूब तेज बहाव वाली बा उहें मैदान में उतरले की बाद एकर बहाव के चाल कम आ चौड़ाई आ गहिराई बढ़ जाला।
गंगा सिस्टम में सभसे महत्व वाली भूआकृतिक घटना हिमालय से उतर के मैदान में अइला पर एह नदिन की रास्ता के ढाल में अचानक परिवर्तन बाटे। एकरा वजह से भाबर आ तराई नियर क्षेत्र के निर्माण भइल बा। जलोढ़ पंख के रचना करे में ई नदी एही से सक्षम होलीं। उत्तरी बिहार में नेपाल की ओर से उतरे वाली नदी सभ के बनावल जलोढ़ पंखा बिस्व में सभसे बड़ अइसन रचना मानल जाला। अक्सर एह इलाका में आवे वाली बाढ़ के कारण भी अचानक ढाल परिवर्तन के ई भूआकृतिक घटना के मानल जाला।
नदी की किनारे मैदान में बाँगर आ खादर संरचना आ डेल्टाई भाग में चार आ बील के थलरूप प्रमुख भूआकृतिक बिसेसता बाटें।
गंगा के थाला आ एकर मार्ग जलबैज्ञानिक अध्ययन के नजरिया से कई तरह से कइल जाला। मुख्य समस्या एकर परिभाषा के कारन होला। आम बिचार आ नाँव के हिसाब से गंगा नाँव अलकनंदा आ भागीरथी के संगम देवप्रयाग से ले हुगली आ पद्मा की दू गो धारा में अलग होखला ले के मार्ग के मानल जाला। परंपरागत रूप से एके गौमुख से ले के गंगासागर ले मानल जाला। एकरी डेल्टा वाला हिस्सा में भी कई धारा में कौना के मुख्य मानल जाय ई समस्या पैदा हो जाले।
एही सभ से एकर लंबाई आ थाला के रकबा अउरी कुल जल निकास के मात्रा के गिनती में कई तरह के मत हो जाला।
आमतौर पर गंगा के लंबाई 2,500 किमी (1,600 मील) से कुछ अधिका, लगभग 2,505 किमी (1,557 मील)[13] से 2,525 किमी (1,569 मील) ले बतावल जाले[6][1] या लगभग 2,550 किमी (1,580 मील)।[14] ए सगरी नाप में गंगा के सोता भागीरथी के गंगोत्री हिमानी से गोमुख से निकले वाली धारा के मानल जाला आ एकर मुहाना मेघना नदी के मुहाना के मानल जाला।[6][13][1][14] कुछ लोग हरिद्वार के भी गंगा के स्रोत माने ला जहाँ से ई मैदान में प्रवेश करे ले।[8]
कुछ जगह एकर लंबाई हुगली शाखा के मुख्य मान के दिहल जाले जेवन की मेघना शाखा से ढेर हवे। तब एकर लंबाई भागीरथी के उद्गम से ले के हुगली के मुहाना ले लगभग 2,620 किमी (1,630 मील),[10] या हरिद्वार से हुगली के मुहाना लव 2,135 किमी (1,327 मील) बतावल जाले।[8] कुछ अन्य लोग भागीरथी से बांग्लादेस बाडर ले, पदमा नाम भइला ले, एकर लंबाई 2,240 किमी (1,390 मील)।[15]
टोंस-यमुना-गंगा के लगातार एक नदी मान लिहल जाय टी ई गंगा बेसिन के सभसे लमहर नदी होई (2,758 km.)[16] हालाँकि परम्परा में टोंस के अलग नदी मान लिहल जाला आ गंगा आ यमुना के लंबाई गंगोत्री आ यमुनोत्री से नापल जाला।
लंबाई के अलावा गंगा नदी के थाला (बेसिन) के बिस्तार पर भी अलग-अलग मत देखे के मिलेला। गंगा के थाला चार गो देसवन में बिस्तार लिहले बाटे, भारत, नेपाल, चीन, आ बांग्लादेस; भारत के इगारह गो राज्य में ई थाला के बिस्तार बा, हिमाचल प्रदेश, पंजाब, हरियाणा, उत्तराखण्ड, उत्तर प्रदेश, राजस्थान, मध्य प्रदेश, छत्तीसगढ़, बिहार, झारखंड, आ पच्छिम बंगाल आ दिल्ली।[17] गंगा के थाला, डेल्टा के शामिल क के बाकी ब्रह्मपुत्र आ मेघना के बेसिन के अलग रख के 1,080,000 किमी2 (420,000 वर्ग मील) बाटे जेवना के 861,000 किमी2 (332,000 वर्ग मील) हिस्सा (लगभग 80 %) भारत में बा, 140,000 किमी2 (54,000 वर्ग मील) हिस्सा (13 %) नेपाल में, 46,000 किमी2 (18,000 वर्ग मील) हिस्सा (4 %) बांग्लादेस में, आ 33,000 किमी2 (13,000 वर्ग मील) हिस्सा (3 %) चीन में बाटे।[18] जब कभी गंगा-ब्रह्मपुत्र- मेघना के थाला एकट्ठा एकही मान लिहल जाला तब एकर बिस्तार 1,600,000 किमी2 (620,000 वर्ग मील) पर बाटे।[12] or 1,621,000 किमी2 (626,000 वर्ग मील).[11] ई गंगा-ब्रह्मपुत्र-मेघना थाला (GBM या GMB) के बिस्तार भारत, नेपाल, भूटान, चीन आ बांग्लादेश मे बा।[19]
गंगा थाला उत्तर ओर हिमालय आ पारहिमालय से ले के दक्खिन में बिंध्य परबत आ पच्छिम में अरावली के पूरबी ढाल से पूरुब में छोटा नागपुर के पठार होखत सुंदरबन डेल्टा ले फइलल बाटे। गंगा के बहाव के बहुत बड़ा हिस्सा हिमालयी क्षेत्र से हासिल होला। हिमालयी क्षेत्र में ई थाला के बिस्तार यमुना सतलज बिभाजक से ले के नेपाल सिक्किम सीमा ले, जहाँ ब्रह्मपुत्र के थाला एकरा से अलग होला, पच्छिम से पूरुब 1,200 km के चौड़ाई में बा। ई खंड में बिस्व के 14सभसे ऊँच परबत चोटी में से 9 गो चोटी बाड़ी जेवना में माउंट एवरेस्ट भी बा जेवन गंगा बेसिन आ बिस्व के सभसे ऊँच बिंदु हवे।[20] अउरी चोटी सभ में कंचनजंघा,[21] ल्होत्से,[22] मकालू,[23] चो ऑयू,[24] धौलागिरि,[25] मंसालू,[26] अन्नपूर्णा[27] and शिशापांगमा.[28] बाटें।हिमालयी हिस्सा में हिमाचल प्रदेश के दक्खिनी पूरबी भाग, पूरा उत्तराखंड, पूरा नेपाल, आ पच्छिम बंगाल के सभसे उत्तरी हिस्सा आवेला।[29]
गंगा नदी के निकास बहाव (डिस्चार्ज) भी कई प्रकार से बतावल जाला। जब मेघना नदी के मुहाना से होखे वाला निकास के नापल जाला तब यह में गंगा ब्रह्मपुत्र आ मेघना तीनो के पानी होखे ला आ ई कुल 38,000 m3/s (1,300,000 cu ft/s),[11] या 42,470 m3/s (1,500,000 cu ft/s) बतावल जाला।[10] दुसरा ओर, जब गंगा, ब्रह्मपुत्र आ मेघना जे अलगा-अलगा बहाव बतावल जाला तब गंगा के लगभग 16,650 m3/s (588,000 cu ft/s), ब्रह्मपुत्र के लगभग 19,820 m3/s (700,000 cu ft/s), मेघना के 5,100 m3/s (180,000 cu ft/s) बहाव निकास बतावल जाला।[1]
हार्डिंग ब्रिज, बांग्लादेश, पर अपनी सभसे ढेर बहाव की स्थिति में गंगा के बहाव निकास 70,000 m3/s (2,500,000 cu ft/s) नापल गइल बा,[30] आ 1997 में, सभसे कम बहाव की सीजन में, एही जा ई मात्र 180 m3/s (6,400 cu ft/s) नापल गइल।[31]
गंगा नदी के जलचक्र दक्खिनी पच्छिमी मानसून से निर्धारित होला। लगभग 84 % बरखा जून से सितंबर की बीच में होला। परिणाम ई होखे ला की गंगा के बहाव में सीजनल उतार चढ़ाव बहुत होला। बिना बरखा के सीजन आ बरसात के सीजन की बहाव के बीच के अनुपात हार्डिंग पुल पर 1:6 के नापल गइल बाटे। अइसन सीजनल उतार-चढ़ाव के कारण इलाका में जलसंसाधन आ जमीन के उचित उपयोग होखे में दिक्कत होखे ला आ समुचित बिकास ना हो पवले बा।[15] एही सीजनल बदलाव के कारण सूखा आ बाढ़ दुनों के परकोप होजाला। बांग्लादेश में बहुत इलाका अइसन बाड़ें जहाँ अक्सरहां कम बरखा वाला सीजन में सूखा पड़ जाला आ बरसात के सीजन में हर साले बाढ़ि आवे ले।[32]
गंगा डेल्टा में कई गो नदी आ के मिले ली भी आ शाखा की रूप में अलग भी होखे ली। एही कारन इहाँ एगो जाल नियर बन जाला। गंगा आ ब्रह्मपुत्र दुनों कई गो शाखा में बँटा के बहेली आ इन्हन के सभसे बड़की शाखा आपस में मिल जाली जबकि दुनों के कुछ छोटी छोटी शाखा बाद में मेन धारा से वापस मिलेली या सीधे समुन्दर में जा गिरेली। गंगा डेल्टा में धारा कुल के ई जाल हमेशा से अइसने ना रहल बाटे जइसन आज मौजूद बा बलुक ई बहुत सारा बदलाव से गुजरल बाटे जब नदिन के धारा बदलाव भइल बा।
बारहवीं सदी से पहिले भागीरथी-हुगली शाखा गंगा के मुख्य धारा रहे आ पदमा एगो छोट शाखा रहे। हालांकि,मेन बहाव के समुद्र में पहुंचे के रास्ता आज की समय के हुगली नदी वाला ना रहे बलुक ई आदि गंगा वाला मार्ग से बहे।
बारहवीं सदी से सोलहवीं सदी ले भागीरथी-हुगली आ पदमा, दूनो शाखा लगभग बरोबर बहाव वाली रहलीं। सोरहवीं सदी के बाद पदमा धीरे धीरे मेन चैनल में बदल गइल।[9] ई मानल जाला की भागीरथी-हुगली शाखा लगातार गाद से भरत गइल आ गंगा के मुख्य बहाव दक्खिन पूरुब ओर पद्मा में घुसुकत गइल। अठारहवीं सदी के अंत ले जात-जात पदमा गंगा के मुख्य शाखा हो गइल।[33] पद्मा में एह खिसकाव के परिणाम ई भइल की ई समुन्दर में गिरे से पहिलहीं ब्रह्मपुत्र आ मेघना से मिल के साथे साथ बंगाल के खाड़ी में गिरे लागल जबकि पहिले अलग गिरे। मेघना आ गंगा के वर्तमान संगम अब से लगभग 150 बरिस पहिले के घटना हवे।[34]
अठारहवीं सदी के अंत की सालन में ब्रह्मपुत्र के निचला मार्ग में बहुत नाटकीय बदलाव देखल गइल जेवन गंगा से एकर संबंध के बहुत बदल दिहलस। 1787 में आइल बाढ़ में तीस्ता नदी, जेवन पहिले पद्मा के सहायक नदी रहे, की मार्ग में बदलाव हो गइल आ अब ई ब्रह्मपुत्र से जा के मिल गइल। एकरा बाद ब्रह्मपुत्र के रास्ता में भी बदलाव भइल आ ई दक्खिन ओर घुसुक के नया चैनल काट के बना दिहलस। ब्रह्मपुत्र के इहे नवका शाखा मुख्य हो गइल आ आज जमुना कहल जाले। प्राचीन समय से ब्रह्मपुत्र के मुख्य धारा अउरी पुरुबाहुत रहे आ मैमनसिंघ के लगे से हो के बहे आ मेघना में मिले। आज ई शाखा एगो मामूली धारा बाटे जेवना के अबो ब्रह्मपुत्र या पुरनकी ब्रह्मपुत्र कहल जाला।[35] लांगलबाँध के लगे, जहाँ पुरनकी ब्रह्मपुत्र मेघना से मिले, ऊ जगह आजु भी हिंदू लोग पबित्र माने ला। एही संगम के नगीचे एगो इतिहासी खँडहर वारि बटेश्वर के बा।[9]
देर हड़प्पा काल, लगभग हड़प्पाई बस्ती सभ के पूरुब ओर फइलाव शुरू भइल। ई बिस्तार सिंधु नदी के थाला से गंगा-जमुना दुआबा की ओर भइल हालाँकि ई मानल जाला की ई फइलाव गंगा पार कइ के एकरे पूरबी किनारे ले ना भइल। ईसा पूर्व दूसरे सहस्राबदी में जब हड़प्पा के पतन होखे शुरू भइल तब भारत में सभ्यता के केंद्र सिंधु घाटी से घुसुक के गंगा घाटी की ओर आवे शुरू हो गइल।[36] इहो अनुमान बतावल जाला की बाद के हड़प्पा बस्ती सभ आ गंगा थाला के इंडो आर्य संस्कृति आ वैदिक संस्कृति में कड़ी जुड़ल होखे।
ई नदी भारत के सभसे लमहर नदी बा।[37] शुरुआत के ऋग्वेद के जमाना के वैदिक संस्कृति के समय सिंधु नदी आ सरस्वती नदी प्रमुख पवित्र नदी रहलीं न की गंगा। बाकी बाद के बेद कुल में गंगा के ढेर महत्व मिलल बा।[38] बाद में गंगा के मैदान कई बहुत प्रभावशाली साम्राज्यन के क्षेत्र बनल जइसे की मौर्य साम्राज्य से ले के मुगल राज।[3][39]
मेगस्थनीज पहिला अइसन यूरोप के यात्री रहे जे गंगा के बर्णन कर के पच्छिमी लोगन के एकर जानकारी दिहलें।[40]
बंगाल में 1809 के बरसात के सीजन में[41], भागीरथी के निचला चैनल बंद हो गइल रहे बाकी अगिला साल ई पूरा खुल गइल आ फिर पहिलहीं नियर हो गइल।
1951 में भारत आ बांग्लादेस (तब ई पुरबी पाकिस्तान रहे) की बीच पानी बंटवारा खातिर बिबाद शुरू हो गइल जब भारत फरक्का में बैराज बनावे के मंशा जाहिर कइलस। 1975 में पूरा होखे वाले एह बैराज के मूल मकसद 1,100 m3/s (39,000 cu ft/s) पानी भागीरथी-हुगली में ले जाये के रहे जे से कलकत्ता बंदरगाह के काम चालू रहे आ जहाज आवे जाए में दिक्कत न होखे। ई मान लिहल गइल की सबसे सूखा सीजन में भी गंगा में कम से कम 1,400 से 1,600 m3/s (49,000 से 57,000 cu ft/s) पानी जरूर रही आ एह तरे 280 से 420 m3/s (9,900 से 14,800 cu ft/s) पानी पूरबी पाकिस्तान खातिर बच जाई।[31] पूरबी पाकिस्तान एह पर ऑब्जेक्शन क के बिबाद क दिहल। अंत में 1996 में जा के भारत आ बांग्लादेस के बीच एगो 30-साला समझौता भइल। एह समझौता के शरत बहुत कुछ बा बाकी संछेप।में कहल जाय त अगर फरक्का में 2,000 m3/s (71,000 cu ft/s) से कम पानी रही त दोनों देस 50 % पानी बाँट लिहें जेवना से कम से कम 1,000 m3/s (35,000 cu ft/s) दस-दस साल खातिर पारी-पारा दूनों के मिले। हालाँकि, अगिलीये साल फरक्का में पानी के लेबल इतिहासी रूप से नीचे चल गइल। मार्च 1997 में बांग्लादेस में गंगा के बहाव अपना सभसे निचला लेबल ले पहुँच गइल आ 180 m3/s (6,400 cu ft/s) हो गइल आ ए समझौता के पालन लगभग असम्भव हो गइल। बाद की साल में कम पानी के सीजन में बहाव के मात्रा नार्मल हो गइल बाकी समस्या के समाधान खातिर कोसिस जारी बा। एक ठे योजना ई बा की ढाका के पच्छिम में, पंग्सा में, एगो अउरी बैराज बनावल जाय। ई बैराज बांग्लादेश के आपन हिस्सा के पानी के अउरी बेहतर ढंग से इस्तेमाल करे में सहायक होखी।[31][42]
गंगा नदी के हिंदू घर्म में बहुत पबित्र मानल गइल बाटे। ई नदी आपने बहाव के पूरा लंबाई के हर हिस्सा में पबित्र मानल जाले। एकरा धारा में हर जगह हिंदू लोग अस्नान करे ला[43] जवना के गंगा नहान कहल जाला, आ गंगाजल हाथ में ले के अपने पुरखा-पुरनिया आ देवता लोग के जल चढ़ावे ला। जल चढ़ावे में अँजुरी में गंगा के पानी भर के हाथ ऊपर क के जल के फिर नीचे गिरा दिहल जाला। एकरे अलावा फूल, अच्छत वगैरह भी चढ़ावल जाला आ दिया बार के नदी के धारा में प्रवाहित कइल जाला।[43] नहान के बाद लोग गंगा जल ले के अपना घरे लवटे ला।[44] केहू के मरला पर ओकर "फूल" (हड्डी के बिना जरले बच गइल हिस्सा) बहावे खातिर गंगा में ले आवेला लोग आ ई मरल बेकति के मुक्ति खातिर कइल जाला।[44]
हिंदू कथा में बर्णन के हिसाब से गंगा सगरी पबित्र जल सभ के प्रतिनिधि स्वरूप हई।[45] स्थानीय नदी सभ के गंगा जइसन कहि के बोलावल जाला आ कबो-कबो स्थानीय गंगा के नाँव से भी बोलावल जाला।[45] कावेरी नदी जवन कर्नाटक आ तमिलनाडु में बहे ले, दक्खिन भारत के गंगा कहाले। गोदावरी के महर्षि गौतम द्वारा ले जाइल गइल गंगा मानल जाला जवन मध्य भारत में बहे ले।[45] हमेशा जहाँ कहीं धार्मिक कार्य में जल के प्रयोग होला, गंगा के आवाहन कइल जाला काहें की ई मानल जाला की सगरी जल सभ में गंगा मौजूद बाड़ी।[45] एकरा बावजूद भी गंगा में नहाये खातिर हिंदू लोग के मन में एगो खास अस्थान बाटे। गंगा में पबित्र धार्मिक अस्थानन पर, जइसे की हरिद्वार, त्रिवेणी संगम, काशी नियर तीर्थ में गंगा नाहन के बिसेस महत्व दिहल जाला।[45] गंगा के हिंदू धर्म में अइसन अस्थान बाटे की हिंदू धर्म में कम आस्था रखे वाला लोग भी गंगा के महत्व के स्वीकार करे ला।[46] भारत के पहिला प्रधानमंत्री, जवाहिरलाल नेहरू भी, बहुत आस्तिक ना होखला के बावजूद ई ईच्छा जाहिर कइलें की उनके राख के कुछ हिस्सा गंगा में दहा दिहल जाय।[46] "The Ganga, " he wrote in his will, "is the river of India, beloved of her people, round which are intertwined her racial memories, her hopes and fears, her songs of triumph, her victories and her defeats. She has been a symbol of India's age-long culture and civilization, ever-changing, ever-flowing, and yet ever the same Ganga."[46]
जेठ के महीना के अँजोर पाख में दसिमी तिथि के गंगा के अवतरण के परब गंगा दशहरा मनावल जाला जवन अंग्रेजी कलेंडर के हिसाब से मई भा जून के महीना में पड़े ला।[47] एह दिन लोग गंगा के धरती पर उतरले के तिथि के रूप में मनावेला।[47] एह दिन के गंगा नहान दस गो पाप के हरे वाला (दसहरा) मानल जाला, या दुसरा मान्यता के अनुसार दस जनम के पाप के धोवे वाला मानल जाला।[47] जे गंगा से दूर रहे वाला बा आ गंगा ले ना पहुँच पावेला ऊ लोग कौनों भी स्थानीय नदी में नाहन कर लेला, काहें की हिंदू धर्म में धरती के सगरी जल के गंगा के रूप मानल जाला।[47]
गंगा के अवतरण के भी कई ठे कहानी कथा प्रचालन में बाटे।[47] वैदिक कथा के अनुसार स्वर्ग के राजा इंद्र देव आकासी सर्प रूप वाला वृत्रासुर के बध करिके सोम नामक रस के पृथ्वी पर उतरे के रास्ता बनवलें जवना के ऊ रास्ता रोकले रहे।[47]
वैष्णव सम्प्रदाय के बहुप्रचलित मत के अनुसार एह कथा में इंद्र के जगह बिष्णु के रखल जाला।[47] अइसना में एह स्वर्गीय जल के विष्णुपदी कहला जाला आ गंगा के विष्णु के चरण से उत्पन्न मानल जाला।[47][48] ई कथा के मुताबिक, अपने वामन अवतार में पूरा ब्रह्माण्ड के तीन पग में नाप दिहले के बाद अपने पैर से बिष्णु भगवान स्वर्ग (आकाश) के खोद दिहलें जवना से पबित्र धार बहि निकलल आ बर्हमांड में व्याप्त हो गइल।[49] आकाशीय स्वर्ग से निकले के बाद गंगा इंद्र के स्वर्ग में पहुँचल जहाँ ध्रुव ओकरा के प्राप्त कइलें, जे बिष्णु के भक्त रहलें, आ अब आकाश में ध्रुव तारा के रूप में स्थित बाड़ें।[49] एकरा बाद ई आकाशगंगा के रूप में बहि के चंद्रमा ले पहुँचल।[49] एकरे बाद गंगा ब्रह्मलोक में पहुचल आ मेरु परबत पर, जवन पृथ्वी में खिलल कमल के रूप में मानल गइल बा, उतर गइल।[49] इहाँ से एगो पंखुड़ी से एगो धारा भारत वर्ष में अलकनंदा के रूप में बहि निकलल।[49]
हिंदू कथा में अवतरण के कथा में सभसे महत्वपूर्ण स्थान शिव के मिलल बा।[50] रामायण, महाभारत आ कई ठे पुराणन में बर्णित ई कथा के अंतर्गत कहानी कपिल मुनि के साथ शुरू होले जिनके तपस्या के सगर के साठ हजार लड़िका लोग भंग कई दिहल। क्रोधित होके कपिल मुनि ओह लोग के भसम कई दिहलें आ उन्हन लोग के आत्मा पाताल में भटके खातिर छूट गइल। उनहन लोग बंस में भागीरथ नाँव के राजा भइलें जे अपनी पुरखा लोग के आत्मा के मुक्ती दिवावे खातिर गंगा के स्वर्ग से उतारे खातिर प्रण लिहलें। हालाँकि उनके एकरा खातिर ब्रह्मा आ शिव के तपस्या करे के पड़ल। कहानी के मोताबिक ऊ पहिले बरम्हा के तपस्या कइलें की ऊ गंगा के अपने कमंडल से मुक्त करें जहाँ ऊ बिष्णु के चरण से निकल के स्थापित रहली। ब्रह्मा कहलें की गंगा के तेज बहाव के जमीन पर रोके खातिर पहिले शिव के तइयार करें। ओकरे बाद ऊ शिव के तपस्या कइलें जे अपने जटा में गंगा के रोक लिहलें। एकरा बाद आपन एक ठो लट (अलक) खोल के गंगा के धारा के जमीन पर उतरे दिहलें। आगे-आगे भागीरथ आ पाछे गंगा ओह अस्थान पर पहुँचल लोग जहाँ कपिल मुनि भागीरथ के पुरखा लोग के भसम कइले रहलें। उहाँ, गंगासागर, में गंगा पाताल में प्रवेश कइली आ ऊ लोग के आत्मा मुक्त भइल।[50] भागीरथ के द्वारा धरती पर अवतरण के कारन गंगा के नाँव "भागीरथी" पड़ल।[50]
गंगा के स्वर्ग से अवतरण भइल हवे एही से ऊं स्वर्ग के प्राप्त करे के यान भी हई।[51] गंगा के त्रिपथगा भी कहल जाला, जेकर माने होला तीनों लोक में गमन करे वाली आ एही से ऊ एह लोक से दुसरा लोक में पहुँचावे के मार्ग भी हई।[51] इहे कारण बाटे की श्राद्ध करम के समय गंगा के अवतरण के कथा सुनावल जाला आ अइसन कारज में गंगाजल के इस्तेमाल होला।[51]
हिंदू लोग गंगा के तीरे अपने पुरखा लोग के नाँव ले के पिंडदान भी करे ला, जवना में चाउर के आटा आ तिल के बनल पिंडा के गंगा में दहवावल जाला।[52] हर तिल के संख्या के हजारगुना साल ले पुरखा लोग के स्वर्ग मिले के मान्यता प्रचलन में हवे।[52] गंगा के मृत आत्मा खातिर महत्व के अंजाद एही से लगावल जा सकेला की महाभारत में बर्णन बा की "अगर एकहू अस्थि, मरल ब्यक्ति के, गंगा के छू ले त ओके स्वर्ग में अस्थान मिलेला।[53]
तिब्बत के पठार बिस्व के तिसरका सभसे बड़हन बरफ के भंडार बाटे। चीन के मौसम बिज्ञान एडमिनिस्ट्रेशन के चीफ, क्विन दाहे, बतवलें कि हाल के समय में तेजी से एह बर्फ़ के पघिलाव आ एकरे परिणाम के रूप में तापमान में बढ़ती एह इलाका में खेती आ पर्यटन खातिर शार्ट टर्म में भले बहुत नीक होखे बाकी ई एगो चेतावनी के संकेत बाटे। ऊ एगो गंभीर चेतावनी दिहलें की:
Temperatures are rising four times faster than elsewhere in China, and the Tibetan glaciers are retreating at a higher speed than in any other part of the world.... In the short term, this will cause lakes to expand and bring floods and mudflows... In the long run, the glaciers are vital lifelines for Asian rivers, including the Indus and the Ganges. Once they vanish, water supplies in those regions will be in peril.[54]
बरिस 2007 में आइपीसीसी अपने चौथी रपट में कहलस कि हिमालय के ग्लेशियर, जवन नद्दी सभ के पानी, देलें ऊ सन् 2035 ले पघिल के खतम हो जइहें।[55] बाद में ई घोषणा वापस ले लिहल गइल काहें से की ई एगो अंजाद वाली रिसर्च पर आधारित रहे।[56] हालाँकि, आइपीसीसी अपने एह आम खोज पर टिकल बाटे की हिमालय के ग्लेशियर सभ पर बैस्विक तापन के चलते खतरा बाटे (परिणाम के रूप में गंगा नदी थाला के हिमालई नद्दिन पर भी)।
गंगा बहुत ढेर प्रदूषण से ग्रस्त बाटे आ एह प्रदूषण से लगभग 4000 लाख लोग प्रभावित होला जे एकरे किनारे बसल बाटे।[57][58] चूँकि ई नदी बहुत घऽन बसल इलाका से हो के बहे ले, नगर के सीवर के पानी, उद्योग के गंदगी आ प्लास्टिक-पॉलिथीन वगैरह के बहुत भारी मात्र एह में पड़ेले आ नदी के प्रदूषित करे ले।[59][60][61] ई समस्या एह कारण अउरी गंभीर हो जाले काहें की बहुत सारा गरीब लोग गंगा के पानी पर नहाये धोए खातिर निर्भर बाड़ें।[60] विश्व बैंक के एगो अनुमान के अनुसार भारत में प्रदूषण के कारण स्वास्थ पर होखे वाला खर्चा एह देस के कुल जीडीपी के तीन प्रतिशत के आसपास बाटे।[62] इहो अनुमानित कइल गइल बाटे की बेमारी के अस्सी प्रतिशत हिस्सा आ बेमारी से मौत के एक तिहाई घटना, पानी के गंदगी आ एह से होखे वाली बेमारी से होले।[63]
बनारस, जहाँ लोग पबित्र नाहन खातिर जाला, ई शहर रोज 2000 लाख लीटर सीवर के पानी गंगा में छोड़े ला, जवना से कोलिफौर्म बैक्टीरिया के मात्र पानी में खतरनाक लेवल ले बढ़ि जाला।[60] सरकारी पैमाना के हिसाब से एह बैक्टेरिया के प्रति 100 मिलीलीटर पानी में 500 से ज्यादा ना होखे के चाहीं, बाकी बनारस में प्रवेश से पहिलहीं गंगा में करीब 120 गुना (60000 प्रति 100 मिलीलीटर) बैक्टीरिया रहे लें।[64][65]
गंगा में लाश दहवावे से भी काफ़ी प्रदूषण फइलेला। काहें की बहुत लोग जरावे के बजाय लाश के परवाहि कर देलें।[66][67]
गंगा के बनारस से बाहर निकलत समय एह में लगभग 150 लाख कोलिफौर्म बैक्टीरिया प्रति 100 मिलीलीटर हो जालें।[64][65] जिनहन के ऑब्जर्व्ड पीक वैलू 100 मिलियन हर 100 मिलिलीटर पर होखे ले।[60] अइसन पानी पिए लायक त नाहींये होला, नहाये पर भी इन्फेक्शन के खतरा रहे ला।[60]
गंगा नदी के पर्दूषण रोके खातिर पाहिले राजीव गांधी के ज़माना में गंगा एक्शन प्लान (GAP) चलावल गइल। वर्तमान में भारत सरकार द्वारा नमामि गंगे प्रोग्राम के तहत कई सौ प्रोजेक्ट चलावल जा रहल बाड़ें जे नरेंद्र मोदी के सरकार में शुरू कइल गइल प्रोग्राम बाटे।
लगातर बढ़ि रहल प्रदूषण के साथे-साथ पानी के कम होखले का समस्या भी बिकराल होत जात बाटे। नदी के धारा कई जगह पर सूखे के करीब हो चुकल बाटे। बनारस में कब्बो एकर गहिराई 60 मीटर (200 फीट) के आसपास औसत रूप से रहल करे, बाकिर अब ई कई जगह पर 10 मीटर (33 फीट) ले रहि जाले।[68]
To cope with its chronic water shortages, India employs electric groundwater pumps, diesel-powered tankers and coal-fed power plants. If the country increasingly relies on these energy-intensive short-term fixes, the whole planet's climate will bear the consequences. India is under enormous pressure to develop its economic potential while also protecting its environment—something few, if any, countries have accomplished. What India does with its water will be a test of whether that combination is possible.[69]
गंगा नदी के तली से पत्थर आ बालू के खनले के काम हरिद्वार जिला के बहुत लंबा समय से समस्या रहल बाटे। हरिद्वार में गंगा मैदान में प्रवेश करे ले आ इहाँ कुंभ मेला एरिया में लगभग 140 किमी2 के इलाका में खनाई पर रोक बाटे।[70] स्वामी निगमानंद, एगो 34 बरिस के साधू रहलें, जे 2011 के 19 फरवरी से अवैध खनन के आ स्टोन क्रशिंग के बिरोध में उपास करत रहलें, उनुकर 14 जून 2011 के देहरादून के जौलीग्रांट में हिमालय हास्पिटल में मौत हो गइल।[70][71] उनुके मौत से एह मुद्दा के तवज्जो मिलल आ केंद्र सरकार के पर्यावरण मंत्रालय एह मामिला में हस्तक्षेप कइलस।[72][73]
प्रशांत महासागर बिस्व के सबसे बड़हन महासागर बा। एकर बिस्तार एशिया महादीप के पुरबी किनारे से ले के अमेरिका महादीपवन की पच्छिमी किनारे ले बा आ ई उत्तरी आ दक्खिनी दुनो गोलार्ध में फइलल बाटे।
एकर कुल क्षेत्रफल 165.25 मिलियन वर्ग किलोमीटर (63.8 वर्ग मील) बा जेवन पुरा बिस्व की जलमंडल के 46 % बा आ ई पूरा पृथ्वी के लगभग एक तिहाई हिस्सा पर फइलल बाटे।[1]
एगो अनुमान के मोताबिक, उत्तरी प्रशांत महासागर में उतिराइल छोट-छोट प्लास्टिक के टुकड़ा सभ के मात्रा में 1972 से ले के 2012 की बीचा में 100 गुना के बढ़ती भइल। लगातार बढ़त जा रहल प्रशांत महासागरीय बिसाल कचरा ढेर जे कैलीफोर्निया आ जापान के बीचा में बाटे, अब अतना बढ़ चुकल बा की ई फ्रांस देस के लगभग तीन गुना रकबा वाला हो गइल बाटे। एगो एस्टीमेट के मोताबिक, 80,000 मीट्रिक टन एह महासागरीय कचरा ढेर में बा जेह में 1.8 ट्रिलियन टुकड़ा प्लास्टिक के बाड़ें।
समुंद्री प्रदूषण खातिर नदी में प्रदूषक तत्व सभ के छोड़ल काफी हद तक जिम्मेदार होला जेकरा चलते तरह-तरह के जहरीला पदार्थ समुंद्र में पहुँच जालें। बहुधा नदी से हो के रासायनिक खाद के मात्रा समुंद्र में पहुँच जाले आ आक्सीजन के कमी के कारण बने ले जेकरा चलते समुंद्र में मुर्दा इलाका (डेड ज़ोन) पैदा हो जालें।
एह किसिम के प्रदूषण के अलावा प्रशांत महासागर में कई गो आर्टिफिशियल उपग्रह भी धँसावल गइल बाड़ें जिनहना के मलबा एही में प्रदूषण के रूप में मौजूद बाटे।
सहारा (अंग्रेजी: Sahara अरबी: الصحراء الكبرى, sa'hrāʾ al-Kubrā , ‘महान रेगिस्तान’) दुनिया में सभसे बड़हन गरम रेगिस्तान ह आ अगर ठंढा रेगिस्तान के भी गिनल जाय त आर्कटिक आ अंटार्कटिका की बाद तिसरा सभसे बड़हन रेगिस्तान हवे।[1] ई रेगिस्तान अफिरका महादीप की उत्तरी हिस्सा में फइलल बाटे आ दुनिया के सभसे गरम जगह में गिनल जाला।
