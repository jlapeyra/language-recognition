Publius Vergilius Maro (in de Middeleêuwen ok geschreven as Virgilius; vroeger Vergiel of Virgiel) (Mantua, 15 oktober 70 v.Chr. – Brindisi, 21 september 19 v.Chr.) was een Romeins dichter. 
Um z'n bekendste werk is de Aeneis, het groôte 'eldendicht weerin de groôteid van Rome wordt bezongen. Dit werk mos even beroemd worre as de Ilias en de Odyssee van Homerus.
Vergilius verschient oo in De goddelijke komedie van Dante Alighieri, weera em Dante begeleidt deu het Vaegevuur en de Hel.
Confucius (Qufu, 551 v.Chr. - 479 v.Chr.) was een filosoof uut China.
Karl Marx (Trier, 5 meie 1818 – Londen, 14 maerte 1883) was een Duutse dienker die a belangrieke invloed ao op de (politieke) filosofie, de economie, de sociologie en de historiografie; 'ie was een van de grondleggers van de arbeidersbeweging en een centraole fihuur in de geschiedenisse vant socialisme en het communisme. Marx weunde en werkende in Duutsland, Frankriek, België, Nederland en Iengeland.
As Marx' belangriekste werk wor meêsta Das Kapital (of in het Nederlands: Het Kapitaal) beschouwd. Deernaest is um z'n Communistisch Manifest (mee Friedrich Engels) wereldberoemd.
Opt wêrk en de dienkbeel'n van Karl Marx (en Friedrich Engels) ist marxisme 'ebaoseerd.
Alexander III van Macedonië (Hrieks: Μέγας Ἀλέξανδρος, Mégas Aléxandros of Ἀλέξανδρος Γ' ὁ Μακεδών, Aléxandros tritos ho Makedón), (Pella, 21 juli 356 v.Chr. — Babylon, 11 juni 323 v.Chr.), beter bekend as Alexander de Grote, was koning van Macedonië en op de leeftied van 30 jaer was um de schepper van eên van de hroôtste rieken in de oud'eid, een riek dat z'n eihe uutstrekte van de Ionische Zeê tot an de Himalaya.
Grammaotica (van 't Griekse γράμμα, "letter") is 'n subdiscipline binn'n de taelkunde die-a over 't alhemeên de studie van de inwendige bouw van zinn'n en woôrd'n betreft. De grammaotica ouwt d'r eige bezig mie de aparte zinsdeêle op zinsniveau en mie de woôrdsoôrte en de morfolohie op woôrdniveau. D'r wor vadder ok onderscheid emikt in beschrievende (descriptieve) en prescriptieve grammaotica. 
Een definitie van literatuur is moelijk te vinn. Literatuur is de oôhere vurm van de lectuur. Der is echter ok een hroôt hries hebied tussen literatuur en lectuur. 
Literatuur wor mistal an boeken toeëschreven, mè buvobbeld filmteksen, brieven en zelfs stripveraelen kunn'n ok wè literatair wezen. Diengen zoas hedichen en poëzie wor 't miste as literatuur aneschreven.
Literatuur val moelijk te definiëren. 't Is in ieder heval iets wat a deur de mènsen as waerdevol wor beschouwd en 't a biezondere kenmerken en elementen in zen ei.
Uutèndelijk weet niemand wat a literatuur is, wunnir a'j iets literatuur vin dan èj de vrieheid. Dideur vinn sommihe mènsen bepaelde schrievers wè literaire schrievers en are nie. Literatuur is dus eihenlijk ebon'n an de menieng van bepaelde mènsen.
Mars is vanaf de zunne geteld de vierde planete van ons zunnestelsel, om de zunne draoiend in een baen tussen die van de Aerde en Jupiter. De planeet is kleiner dan de Aerde en mie een (maximale) magnitude van -2,9 minder helder dan Venus en meestal minder helder dan Jupiter. Mars worre ok wè de rode planeêt genoemd maar is in werkelijkheid eerder okerkleurig. De planeet is vernoemd naar de Romeinse god van de oorlog. Mars is gemakkelijk mie het blote oog te zien, vooral in de maanden rond een oppositie. 's Nachts is Mars dan te zien as een heldere roôdachtige "sterre" die deu z'n relatieve nabie'eid hin puntbron is mar een schiefje. Deerom flonkert Mars nie zoas een vaerre rooie sterre as Aldebaran.
Mars is een terrestrische planeet mie een dunne atmosfeer. Het oppervlak is op sommige plekken net zoas dat van de Maene bezaaid mie inslagkraeters, terwijl op aore plekken net zoas op de Aerde, vulkanen, valleien, zanddunen en poolkappen voorkomen. Vadder komen ok de rotatieperiode ("dag") en de wisselingen van de seizoenen op Mars overeen mie de Aerde.
Mars ei tweê maenen, Phobos en Deimos, beide kleine onregelmatig gevormde objecten. Er is wel verondersteld dat deze twee maenen deu de zwaertekracht van Mars ingevangen planetoïden bin.
De diameter van Mars is 6794 km.
In 24 uur en 37 minuten draoit Mars om z'n as en in 686,98 dagen draoit 't om d'n zunne.
De beêsten (Latiens Animalia) bin 'n belangriek riek van organismen uut 't domein van de eukaryoten, dan ze vurme zaemen mee de planten, de schimmels en de protisten. Ze bin gewoonlik meêrcellig, kunne d'r eige bewege en voeje d'r eige mee sukers uut aore organismen. Ze aeseme zuurstof in kooldioxide uut, welke lèste stof weêr deu planten gebruukt oor om sukers mee an te maeken. De groôtte van dieren verschilt van minder as 'n millimeter toet tientallen meters; de levensdier kan verschillen van maer 'n paer uren toet 200 jaer. Beêsten ore nie zoô oud as planten maer meêstal ouwer as bacteriën. Meêr as de 'elt van alle diersoôrten bin insekten (1.000.000 specie).
De eêrste beêsten bin ontstae rond 't begin van 't Paleozoïcum, 550 miljoen jaer vromme. Geleerden bin 't d'r nie over eêns of sommige ouwere fossielen ok a an beêsten toe te schrieven bin.
Op 'n paer uutzonderiengen nae èn aolle beêsten verschillende weefsels, zoôas spieren om d'r eige te bewegen, zenuwen om prikkels op te vangen en te verwerken, en orgaonen. Bie oôgere beêsten is 't knoôppunt van de zenuwen uutgegroeid toet 'n orgaon op z'n eige: de essens. Verteêrienge van 't eêten gebeurt gewoonlik intern; de afvaolproducten daervan moete 't lief dan ok weer verlaete.
Awast komt aseksuele voortplantienge bie dieren ok vò (deu parthenogenese of deu fragmentaotie), seksualiteit is wè de norm. Seksuele voortplantienge oor bereikt deur meiose: 't anmaeken van ei- en zaedcellen mee aollef zoôvee chromosomen. As die bie mekaore komme ontstaet d'r 'n nieuwe cel mee evevee chromosomen as de ouwers. Vervolges groeit de celklomp uut toet 'n embryo, en daenae tot 'n volwaerdeg nieuw dier. Dit proces gebeurt meêstal in beschermde schillen die-an eiers genoemd ore, mae de meêste zoogdieren brienge ulder kinders levend op de wereld.
't Beêstenriek is in drie onderrieken verdeêld: de Parazoa, de Mesozoa en de Eumetazoa De protozoën worn vandaeg d'n dag bie de protisten gerekend. 'n Globaole indeêlienge.
Thee is een waerme drank gemaokt van bladeren van d'n Theeplant.
Je ei Gele-, Witte-, Groene-, Oorlong-, Zwarte- en Pur-Ehrthee.
Je kunt thee maoken bie theezakjes, maor ok bie losse thee.
D'n eerste thee kwam uut China.
Beêldouwkunst is de kunst van 't maeken van altied ruumtelijke kunstvoewerpen as standbeêld'n, bustes en torso's. Een beêldouwwerk wor verkrehen deur een stik natuursteên, zoas marmer of graniet, te pakk'n en stik voe stik deur wihneem'n een beêld te vurmen. In verschill'nde tieden ontstaen ok verschill'nde stijlen qua beêldouwkunst.
Een stad is een groôte menseleke nederzettieng. Het verschil mee een durp is de groôtte en int verle'en of een plek stadsrechten 'ekrege ao. Laeter is dat minder belangriek 'eworre.
Stad is ok een ofkortieng die lokaol wel gebruukt wor voor het durp Stad an 't Haeriengvliet. 
Cuba is een land in 't Caribisch-hebied, 't et een communistische rehering.
D'n 'oôdstad is Havana.
In Cuba weunen onheveer 11,6 miljoen mensen (2017).
D'n president van Cuba is Miguel Díaz-Canel (sinds 19 april 2018, als opvolger van Raúl Castro).
Mexico is een land in Noord-Amerika, 't leit tussen de Vereênigde Staoten, Belize en Guatemala.
D'n oôdstad is Mexico-Stad.
In Mexico weunen 116.220.947 mensen.
De meêste mensen in Mexico spreken Spaâns.
De president van Mexico is Andrés Manuel López Obrador.
Zwitserland is 'n staet in Europa. T'is geleegen in de Alpen.
Den hôodstad is Bern, mae de grootste stad is Basel of Zürich.
De taelen van Zitserland zien Duuts, Frans, Italiaons en Retoromaons.
't Land hrenst an Duutsland, Itâlië, Frankriek, Oesteriek en Liechtenstein.
De nationaele en officiële taelen van Zwitserland zien:
Vèdder oort 'r oôk nog Zwitserduuts hesproken.
Bagdad is de oôdstad van Irak, gelegen an de Tigris en telt ruum 7,5 meljoen inweuners. 
Istanbul is 'n heavenstad in Turkije en is mee ruum 15,8 meljoen inweuners (2021) de groôste stad van 't land. De ouwe naem van de stad was Constantinopel. Istanbul liet an de Bosporus op de hrens tussen Europa en Azië.
Tokio is d'n oôdstad van Japan en heit 13.929.000 inweuners (2019).
