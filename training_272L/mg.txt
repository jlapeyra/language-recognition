Sarah Bernhardt dia mpilalao, mpanoratra ny tantaran'ny fiainany mizaka ny zom-pirenen'i Frantsa teraka ny 25 Septambra 1844 tao Paris ary maty ny 26 Martsa 1923 tao Paris
Ny vadiny dia Jacques Damala. 
Michel-Ange dia Poeta, mpanoratra, mpanao asa soratra mizaka ny zom-pirenen'i Italia teraka ny 15 Martsa 1475 ary maty ny 28 Febroary 1564 tao Roma
Miguel de Cervantes dia mpanoratra tantara lava, mpanoratra tantara tsangana, Poeta, mpanoratra, mpanao asa soratra, miaramila mizaka ny zom-pirenen'i Espaina teraka ny 9 Oktobra 1547 ary maty ny 22 Aprily 1616 tao Madrid
Kâlidâsa dia Poeta, mpanoratra, mpanao asa soratra mizaka ny zom-pirenen'i India tao India tao India
Virgil dia Poeta, mpanoratra, mpanao asa soratra mizaka ny zom-pirenen'i Empira Romana teraka ny 13 Oktobra -70 ary maty ny 19 Septambra -19
Édith Piaf dia mpanao mozika.
I James Cook, teraka tamin'ny 27 Oktobra 1728 any Marton, maty tamin'ny 14 Febroary 1779 tany Hawaii, dia mpitondra sambo, mpizaha-tany, ary mpanao saritany britanika.
Tamin'izy lasa kapiteny tao amin'ny Royal Navy, nandehandeha tao amin'ny Ranomasimbe Pasifika izy ary vokatr' izany, izy no Eoropeana voalohany tonga teo amin'ny morontsiraka atsinanan' i Aostralia. Izy koa no tonga tany Nouvelle-Calédonie, tany amin'ny Nosy Sandwich ary tany Hawaii. Izy ihany koa no olona voalohany indrindra nanao sarintanin'i Terre-Neuve sy i New-Zealande.
Tamin'ny 1768, ny Royal Society dia naniraka i James Cook hizahana ny Ranomasimbe Pasifika atsimo amin'ny alalan'ny sambo HMB Endravour, ny tanjony tamin'io dia ny hijery ny fiampitana misy amin'ny fajiry Venosy amin'ny 3 Jiona 1769 ary hijery raha misy kontinenta any atsimon'izao tontolo izao, fa io kontinenta io dia tsy hitan'i James Cook. Tsy nino ny fisiany mihitsy izy ary tao anatin'ny diariny, manadiady ny fizahany sy fizahana nialoha azy izy.
Ny sambo nentiny, i Endeavour dia sambo telo salaza mitovy amin'ny sambo efa nentin'i Cook, sambo mateza sy tsara amin'ny lafiny fitehirizana sy amin'ny "tirant d'eau" ananany tombon-tsoa ilaina mba hanakaiky ny morontsiraky ny nosy be harandriaka ao amin'i Pasifika. Tamin'izy nandalo ny Cap Horn, tonga tany Tahiti izy tamin'ny 13 Aprily 1769, nasainy namboarina tany Tahiti ny rova handinihany ny transit an'ny Venosy.
Stanley Kubrick dia talen-koronantsary, mpaka sary, mpamoaka horonantsary, mpanoratra senariô mizaka ny zom-pirenen'i Etazonia teraka ny 26 Jolay 1928 ary maty ny 7 Martsa 1999 tao Childwickbury Manor
Ny vadiny dia Christiane Kubrick, Ruth Sobotka. Ny zanany dia Vivian Kubrick. 
Leonhard Euler dia mpanao matematika, mpahay fizika, mpahay mozika mizaka ny zom-pirenen'i Soisa teraka ny 15 Aprily 1707 ary maty ny 18 Septambra 1783
Ny zanany dia Johann Euler. 
Gottfried Wilhelm Leibniz dia mpanao matematika, mpahay fizika, filôzôfy, mpahay mozika, mpahay siansa, mpanoratra mizaka ny zom-pirenen'i Empira Jermanika Masina teraka ny 1 Jolay 1646 ary maty ny 14 Novambra 1716
I Kônfosiosy (fiteny sinoa: 孔子; pinyin: Kǒng zǐ; Wade-Giles: K'ung-tzu, fiteny mandarina: 孔夫子; pinyin: Kǒng Fūzǐ; Wade-Giles: K'ung-fu-tzu), na "Tompo Kong", dia filôzôfy sinoa teraka tamin' ny 551 tal. J.K. ary maty tamin' ny taona 479 tal. J.K.. Ny anarany sy ny filôzôfiany dia nianjady tamin' ny eritreritra sy ny fomba fiainan' ny Sinoa, ny Kôreana, ny Japôney ary ny Vietinamianina. Teraka tany Zou (陬) any akaikin' i Qufu (曲阜) any amin' ny faritanin' i Shandong i Kônfosiosy, amin' ny tany Lu. 
Antsoin' ny Sinoa hoe Kǒngzǐ (孔子) na Kǒng Fūzǐ (孔夫子) izy, ny dikany amin' ny teny sinoa dia Tompo Kong, navadiky ny Zezoita hoe Confucius ny anarany, anarana mitovitovy feo amin' ny "Kǒng Fūzǐ" .
Ny kônfosianisma dia iray amin' ireo sekoly lehibe ara-pilôzôfia sy ara-pitondrantena ary ara-pôlitika (sy ara-pivavahana koa) ao Sina. Nivoatra nandritra ny taonarivo roa izy nanomboka tamin' ny asasoratr' i Kongfuzi (551-479 tal. J.K.).
Rehefa avy nifanehatra amin' ireo sekolim-pisainana mpifaninana aminy nandritra ny Vanimpotoan' ny Fanjakana Miady ny kônfosianisma ka resy tamin' ny fitondran' ny mpanjaka Qin Shi Huang (秦始皇 ) mpanorina ny empira voalohany, dia nataon' ny emperora Han Wudi (漢武帝) (156 - 87 tal. J.K.) ho foto-pampianaram-panjakana ka nijanona tamin' izany satany izany hatramin' ny niorenan' ny Repoblikan' i Sina tamin' ny taona 1911. Niditra tany Vietnamy sy tany Kôrea ary tany Japàna koa ny kôfosianisma ka tao izy dia nampiraisim-bolo tamin' ny toe-java-misy teo an-toerana.
Karl Marx dia filôzôfy mizaka ny zom-pirenen'i Alemaina teraka ny 5 Mey 1818 ary maty ny 14 Martsa 1883 tao London
Ny vadiny dia Jenny von Westphalen. Ny zanany dia Eleanor Marx, Jenny Longuet, Laura Marx. Ny rahalahiny sy/na ny rahavaviny dia Louise Juta, Emilie Conradi. 
I Aleksandra Lehibe dia mpitari-tafika makedôniana sady mpanao tetikady mahay izay afaka nanafika sy naka tany midadasika tao anaty fotoana fohy avy any Grisia hatrany India. Teraka tamin' ny 356, maty tamin' ny 323 tal. J.K. tany Babilôna izy. Ἀλέξανδρος ὁ Μέγας / Aléxandros ho Mégas na Μέγας Ἀλέξανδρος / Mégas Aléxandros) ny anarany amin' ny teny grika. 
Zanak' i Filipôsy II, any Makedônia, sy i Ôlimpiasa i Aleksandra. Hita ho nandova ny fahambonian-tsain-drainy sy reniny izy. Hatramin' ny taona 345 tal. J.K. dia ilay ngezalahy tamin' ny fahalalana, i Aristota, no mpanabe azy, ka io no nampianatra azy ny karazam-pahalalana rehetra fantatry ny olona tamin' izay, indrindra fa ny asasoratr' i Hômera. Ny fizarana manao raharaha samihafa kosa dia nianarany tao an-dapan-drainy, izay nifaneraserany tamin' ireo manamboninahitra sy solontenam-pirenena samy hafa tonga teo. Nanjaka nandimby an-drainy izy nony maty novonoin' olona ny rainy (336 tal. J.K.). Tamin' ny fivoriana tao Kôrinto (335 tal. J.K.) dia nekena ho jeneraliben' ny foloalindahy makedôniana rehetra izy.
Nandresy ny Grika nikomy taminy izy, ary samy nampiasainy tamin' izany na ny hasiahana na ny halemem-panahy. Ny niantombohan' ny ady ngeza nataony dia tany Azia Minora, nitondra miaramila an-tongotra miisa 30 000 sy an-tsoavaly miisa 5 000 izy tamin' izany fotoana izany. 
Rehefa tonga tany Trôada izy dia nanao fanatitra ho an' ny ambiroan' i Priama sy Asily (ireo mpiady malaza tantarain' i Hômera), vao nandroso hatrany Granikôsy ka nanotohoto ny voalohan-tafika persiana tao.
Tonga tompon' i Azia Minora manontolo izy. Nihoarany ny tendrombohitra Taorôsy, dia nijanona tao Tarsosy aloha izy, fa narary mafy. Rahefa nitsangana avy teo ny lehilahy dia nandroso nankany Kilikia (na Silisia) ka nanorotoro ny tafik' i Dariôsy III teo an-tanilemak' i Isôsy izay noreseny hatrany amoron-tsirak' i Siria.
Tany Foinikia, ny tanàna Tiro (na Tira), teo amin' ny nosy kely mafy fiarovana, dia nataony fahirano fito volana, sady nanaovany tetezam-bato mankeny aminy, vao azony.
Farany, afany koa i Jerosalema, dia nandroso nankany Ejipta izy; namakivaky ny taniefitr' i Libia, dia tonga teo am-bavan' ny ony Neily (na Nily), ary nanorina ilay tanàna malaza nampitondrainy ny anarany hoe Aleksandria.
Tamin' ny lohataonan' ny 331 tal. J.K., rehefa nandresy ny morontsiraky ny fanjakana teo am-pelatanan' ny Persiana izy, dia niditra tao afovoan-tany.
Nita ny ony Eofrata tao Tapsaque izy; nita koa ny ony Tigrisy, tao akaikin' ny sisa naharavan' ny tanàna Niniva, ary nifanehatra tao Gaogamelesy tamin' ny tafika vaovao vao noforonin' i Dariôsy III indray. Nanaiky azy avokoa ny tanàn-dehibe rehetra, toa an' i Babilôna, i Sosàna, i Persepôlisy, ary i Ekbatàna.
Notanarahiny eran' i Media sy Baktriana i Dariôsy III, ka farany dia maty novonoin' olona. Izany no niafaran' ny fanjakam-be voalohan' ny Persiana. Nankany India koa i Aleksandra. Izy no mpanjaka eorôpeana tonga voalohany tany.
Noho ny harerahana amin' ireo ady sy dia lava tsy misy farany ireo dia nitokona tsy nety nandeha intsony ny miaramilany, ka dia tsy maintsy nijanona izy.
Taorian' izany anefa dia mbola nikasa handeha hanafika ny Arabo indray izy, kanjo teo am-piomanana indrindra dia voan' ny tazo. Hafoloana taorian' ny niandohan' ny aretiny dia nampandalovina tsirairay teo anatrehany nanao veloma azy ny miaramila makedôniana (na masedôniana), ary dia maty izy ny ampitson' iny (32 tal. J.K.) raha tovolahy vao 32 taona monja. 
Rehefa dinihina fatratra ny tantaran' i Aleksandra Lehibe dia misy zavatra toy izao hita taratra tamin' ny nataony: 
Nahatalanjona ny herin-tsain' ity mpitari-tafika ity ary mendrika azy ny anarana hoe "Lehibe". Fatratra ny fahaizany hitondra tafika sy ny fahitany tetikady hatao. Nanana sitrapo henjana, mahay mampanaiky sy mampakato koa izy, na ny miaramilany na ny fahavalony. Mahaloa-bolana ny herimpony, fa izay rehetra nokasainy dia hainy notontosaina tanteraka sy haingana. Ny miaramilany dia natoky fa tsy misy tsy ho efany rehefa hataony.
Ny toe-panahiny mampiavaka azy indrindra dia ny fihetsiny somary maheriherisetra, manao an-jambany, ireo toetra ireo no nanampy azy tamin' ny ady natrehany. Kanefa niankin-doha tamin' ny filan' ny nofo sy fisotroana toaka izy.
I Kalistena, mpanoratra sy olon-kendry grika, nony tsy nety nanaiky azy ho andriamanitra, dia nody nolazainy hoe mitetika ny hikomy ka novonoiny. Tsy mba nanao tahaka an-dry Periklesy sy Epaminônde, izay nitandrina tsara ny toe-panahiny sady nikely aina hanasoa olona nony tafasandratra i Aleksandra.
Elizabeth I an'i Angletera dia mpanao politika mizaka ny zom-pirenen'i Fanjakana Mitambatra teraka ny 7 Septambra 1533 ary maty ny 24 Martsa 1603
Jawaharlal Nehru dia mpanoratra, mpanao politika, mpanao asa soratra, filôzôfy mizaka ny zom-pirenen'i India teraka ny 14 Novambra 1889 tao Allahabad ary maty ny 27 Mey 1964 tao New Delhi
I Motilal Nehru no rainy. Ny vadiny dia Kamala Nehru. Ny zanany dia Indira Gandhi. Ny rahalahiny sy/na ny rahavaviny dia Vijaya Lakshmi Pandit. 
Tomasy avy any Akoino na Tomà avy any Akoino dia filôzôfy sy teolojiana, mpanao asa soratra mizaka ny zom-pirenen'i Italia teraka ny 28 Janoary 1225 ary maty ny 7 Martsa 1274.
Ny fieritreretana dia manondro ny fizotran' ny fahatsiarovan-tena izay mety hitranga tsy miankina amin' ny fanentanana ara-pihetseham-po. Ny endrika paradigmatika indrindra amin' izy ireo dia ny fitsarana, ny fisainana, ny famolavolana hevitra, ny famahana olana ary ny fandinihana. Fa ny fizotry ny saina hafa, toy ny fandinihana hevitra iray, na fitadidiana, na eritreritra, dia tafiditra matetika.
Ny kônfosianisma dia iray amin' ireo sekoly lehibe ara-pilôzôfia sy ara-pitondrantena ary ara-pôlitika (sy ara-pivavahana koa) ao Sina. Nivoatra nandritra ny taonarivo roa izy nanomboka tamin' ny asasoratr' ilay filôzôfa atao amin' ny teny sinoa hoe Kongfuzi (sinoa: 孔夫子) (551-479 tal. J.K.) izay fantatra amin' ny anarana hoe Kônfosiosy (latina: Confucius). Atao hoe Rújiā (izay midika hoe "sekolin' ny manam-pahaizana") (儒家) avy eo Rúxué (izay midika hoe "fampianaran' ny manam-pahaizana") (儒学) ny kôfosianisma amin' ny teny sinoa.
Rehefa avy nifanehatra amin' ireo sekolim-pisainana mpifaninana aminy nandritra ny Vanimpotoan' ny Fanjakana Miady ka resy tamin' ny fitondran' ny mpanjaka Qin Shi Huang (秦始皇 ) mpanorina ny empira voalohany, dia noteren' ny emperora Han Wudi (漢武帝) (156 - 87 tal. J.K.) ho foto-pampianaram-panjakana ka nijanona tamin' izany satany izany hatramin' ny niorenan' ny Repoblikan' i Sina tamin' ny taona 1911 (repoblika teo anelanelan' ny taona 1911 -1949). Niditra tany Vietnamy sy  tany Kôrea ary tany Japàna koa ny kôfosianisma ka tao izy dia nampiraisim-bolo tamin' ny toe-java-misy teo an-toerana.
Anisan' ireo singa telo lehibe mandrafitra ny fototry ny kolontsaina sinoa ny kôfosianisma, ka ny roa hafa dia ny taôisma sy ny bodisma, nefa ny kôfosianisma no tena manana ny akony lehibe amin' izy telo ireo.
Ny kônfosianisma dia lamim-pandinihana lehibe ao amin' ny filôzôfia sinoa izay nivoatra avy amin' ny fampianaran' i Kônfosiosy sy ny mpianany ary miompana amin' ny fitsipi-pitondrantena, ny fahaiza-mitondra firenena, ny zavakanto, ny fahendrena azo ampiharina avy hatrany amin' ny fiainana, ary ny fifandraisana eo amin' ny fiarahamonina. Ny kônfosianisma dia nisy akony teo amin' ny fiheveran' ny Sinoa manoloana ny fiainana sady nandraikitra ny fomba fiainana sy ny fenitra momba ny soatoavina ara-piarahamonina no nanome fototra ara-tsaina ny petra-kevitra sy andry ara-pôlitika sinoa. Ny kônfosianisma dia niely manerana an' i Sina sy i Kôrea ary i Japàna hatrany Vietnamy, ka lasa taharo tsy miovan' ny kolontsaina any amin' ny tany Farany-Atsinanana. Nahasintona ny filôzôfa tandrefana koa ny kônfosianisma nanomboka tamin' ny nampidirana azy tany amin' ny tany Andrefana.
Na dia nanjary firehan-kevitra (ideôlôjia) ôfisialin' ny fanjakana tany Sina aza ny kôfosianisma dia tsy lasa endri-pivavahana manana ny andrim-pivavahana sy mpitondra fivavahana.
Ny manam-pahaizana sinoa dia nanome voninahitra an' i Kônfosiosy no sady niantso azy ho mpampianatra sy olon-kendry, nefa tsy nanao azy ho andriamanitra, na dia nandiso ny fomba fijerin' ny mpanoratra tandrefana ny amin' izany ny fivavahana amin' ny fanahin' ny razana izay mifamatotra amin' ny fivavahana sinoa. Tsy nilaza ny tenany ho andriamanitra koa i Kônfosiosy. Tsy tahaka ny zava-misy ao amin' ny fivavahana kristiana ny kônfosianisma, ka ireo tempoly mijoalajoala anomezam-boninahitra an' i Kônfosiosy dia tsy toeram-piangonana ho an' ny mpanaraka ny fampianarany, fa trano azon' ny rehetra idirana hanaovana lanonana isan-taona, indrindra amin' ny andro fitsingerenan' ny nahaterahan' i Kônfosiosy. Imbetsaka no nisy olona nanao izay hahatonga an' i Kônfosiosy ho lasa andriamanitra sy hanova ny kônfosianisma ho fanompoam-pivavahana nefa tsy nahomby izany noho ny fomban' ity filôzôfia ity izay tsy mifantoka amin' ny fivavahana fa ivelan' ny fivavahana.
Ny foto-kevi-dehiben' ny kônfosianisma dia voarakitra ao amin' ny lahatsoratra sinoa dimy tranainy izay nolovana tamin' i Kônfosiosy sy ny mpianany niaina tamin' ny andron' ny dinastia Zhu (杼), tamin' ny vaninandro nampiroborobo izany filôzôfia izany. Ireo lahatsoratra ireo dia azo zaraina ho vondrona roa: dia ny Wujing dimy (五經) sy Sishu efatra (四書).
Ny Wujing, izay voasoratra talohan' i Kônfosiosy dia ahitana ny Yi jing (“Bokin' ny fiovan' endrika”), ny Shu jing (“Bokin' ny zava-nitranga isan-taona”), ny Shi jing (“Bokin' ny tononkalo”), ny Liji (“Bokin' ny fombafomba”) ary ny Chun qiu (“ny Lohataona sy ny Fararano”).
Ny Yi jing dia mety boky fianarana manao sikidy izay nangonina voalohany tamin' ny dinastia Shang talohan' ny taonjato faha-11 tal. J.K. sady ahitana tovana misy fivoasana izay heverina fa nataon' i Kônfosiosy sy ireo mpianany. Ny Shu king dia fanangonana tahirin-kevitra tranainy momba ny tantara ary ny Shi jing dia fanangonana tonokalo tamin' ny Andro Taloha. Ny Liji kosa dia famoaboasana momba ny fitondran-tena izay mitanisa ireo lalàna fototra mifehy ny fitondran-tena imasom-bahoaka sy an' ny tena manokana. Nisy nanapotika izy io nefa ny votoatoatin' ny zavatra raketiny dia votahiry ao amin' ny angon-dahatsoratra ananana ankehitriny, izay vita tamin' ny dinastia Han. Ny Chun qiu, izay hany asasoratra heverina fa nangonin' i Kônfosiosy tenany, dia fandaharana ara-potoana ireo zava-nitranga ara-tantara manan-danja indrindra nitranga tao Lu, izay faritany nahaterahan' i Kônfosiosy, sy tao amin' ny faritany hafa tao Sina nandritra ny vanipotoan' ny tompomenakely teo anelanelan' ny taonjato faha-8 tal. J.K. sy ny taona nahafatesan' i Kônfosiosy tamin' ny taonjato faha-5 tal. J.K.
Ny Sishu ("Boky efatra"), izay fanangonan-dresak' i Kônfosiosy sy an' i Menkiosy izay arahin' ny fivoasana nataon' ireo mpianany avy dia ahitana ny Lunyu ("Dinidinika"), fanangonana ny fanoharana nataon' i Kônfosiosy izay fototr' ity filôzôfia ity sy ny fitsipi-pitondran-tena voiziny; ny Daxue ("Foto-pampianarana lehibe") sy ny Zhongyong ("Fampiasana ny toerana"), dia mirakitra ny teny ara-pilôzôfia nataon' i Kônfosiosy izay natsitoko amin' ny fomba milamina tsara sady anaovan' ireo mpianany fivoasana; ary farany ny Mencius Mengkiu ("") izay ahitana ireo fampianaran' ny mpianatr' i Kônfosiosy iray.
Ireo toromarik' i Kônfosiosy dia nampiainy am-bava sy noraketina an-tsoratra ao amin' ny Lunyu. Miseho amin’ izany ho môralista mandala ny mahantra ny mpampianatra eto, amin' ny vaninandro nisian' ny fikorontanana lehibe ara-pôlitika sy fiovana ara-piarahamonina vokatry ny fisaratsarahan' ny fanjakà-mpanjaka notapahin' ireo Zhou ho fanjakàn-tompomenakely maro nahery miady.     Izany fisetrasetrana izany dia nanery an' i Kônfosiosy ny mpandinika hafa maro hieritreritra ny amin' ny fomba hamerenana indray izany fanjaka-mpanjaka izany. ka nahatonga azy ireo ho lasa filôzôfa tsy satry mpitondra fanavaozana.
Amin' i Kônfosiosy dia zavatra iray ihany ny lamina ara-pôlitika sy ny lamina ara-piarahamonina. Ny fahamatorana sy ny fahamarinan' ireo mpitondra sy ny olona ambony tsirairay no miantoka ny fahasalaman' ny fanjakana. Voatazona ny filaminana noho ny fombafomba (li) sy ny mozika, dia ny mozika sinoa izay ivon' ny fombafomba sy ny fanompoana ara-pivavahana. Nambaran' i Kônfosiosy ny fahambonian' ny mozika vokatry ny anjara asany eo amin' ny fombafomba (ritoaly) sy ny fahefany eo amin' ny fon' ny olombelona. Nankafiziny koa ny tononkalon' ny literariora sinoa taloha (izay nahitana ny ankamaroany notononina mandritra ny mozika), izay noderainy nohony fananany lanja eo amin' ny fitaizana ny kolontsaina. Nanamafy koa izy fa ilaina ny famerenana ny fahamarinan-tandrifin' ny teny sy ny fitenenana natokana hilazana ny olona sy ny zavatra hafa satria izany no hany miantoka ny filaminana sy ny maha-izy ny tsirairay eo amin' ny fiarahamonina, izay tsy haharitra raha tsy omena ny anarana tandrify sy mendrika azy.
Ny fanjakana dia manana ny mozikany sy ny fomba fanaony manokana, izay nosafidina tamin' ireo fomba amam-panao nifandovana, izay nivoaka hoazy avy amin' ny vahoaka mahatsiaro fahasambarana sy mikendry mandrakariva ny hahasoa izay tsy ilaina hofehezina amin' ny lalàna intsony, rehefa tsy misy ny ady. Nandeha eran' i Sina i Kônfosiosy nitady ny mpitarika/mpitondra mahafa-po izay afaka mampihatra pôlitika araka ny iheveran' i Kônfosiosy azy.
Ny ivon-kevitry ny etikan' i Kônfosiosy dia azo fintinina amin' ny atao hoe "ren", izay adika amin' ny hoe "fitiavana", "hatsaram-panahy", "maha olombelona" na "toetran' ny fo". Ny ren dia ny toetra tsara fara tampony tokony hananan' ny olona. Tamin' ny andron' i Kônfosiosy dia toetra tokony hanan' ireo olona ao amin' ny sarangan' ny mpitondra ny ren ka nihananana ny hevitry ny hoe "fahamboniana", "sarangan’ ny olona ambony", nefa niitatra ny hevitr' io teny io taty aoriana. Amin' ny fifandraisan' ny samy olona sahala amin' izay hita eo amin' ny olona roa, ny ren dia miseho aamin' ny alalan' ny zhong, izay tsy inona fa ny fananana toetra mahatoky amin' ny tena sy amin' ny hafa. Miseho amin' ny alalan' ny shu koa izany fifandraisan' ny olona roa izany, dia ny shu izay midika fitiavana ny hafa mifanohitra amin' ny fitiavan-tena, izay heverin' i Kônfosiosy ho fitsipika volamena, araka ny teniny hoe: "Aza atao amin' ny hafa izay tsy tianao hataon' ny olona aminao". Maro koa ireo toetra tsara araka ny fampianaran' i Kônfosiosy ka isan' izany ny fahitsiana, ny fahaiza-miaina, ny fahamatorana. Ny olona manana ireo toetra tsara rehetra ireo dia atao hoe junzi ("olona tongalafatra"). Amin' ny lafiny pôlitika dia nitaky ny hisian' ny fitondram-panjakana mikarakara ny vahoaka toy ny fikarakaran' ny ray ny zanaka i Kônfosiosy, dia fitondram-panjakana tapahin' andriamanjaka tsara fanahy sy mendri-kaja sady to teny eo amin' ny vahoaka entiny. Ny mpitondra dia tokony hanana toetra tsara ara-pitondrantena mba halain' ny vahoaka tahaka sy mba hahasarika mpanompo hafa hankao amin' ny fanjakany. Raha ny lafiny fanabeazana indray no jerena dia nanandratra avo ny fitsipika fototra izay nanjaka nandritra ny vanimpotoan' ny tompomenakely i Kônfosiosy, izay milaza fa "tsy anavahana saranga ny fanabeazana".
Taorian' ny fahafatesan' i Kônfosiosy dia sekoly roa lehibe mivoy ny fampianarany no nitsangana, ka ny iray dia notarihin' i Mencius ary ny iray hafa notarihin' i Xunzi (Hsün-tzu).
I Mencius dia nandray ny fampianarana arak' etikan' i Kônfosiosy ka nanindry mafy ny fahatsarana izay miaraka ao amin' ny fomban' ny olombelona. Mihevitra anefa izy fa afaka manova izany fahatsarana voajanahary izany amin' ny alalan' ny asa manimba na amin' ny alalan' ny fifampikasohany amin' ny tontolo tsy madio. Amin' ny fikoloana ireo soatoavina môraly no ahafahan' ny olona mitozo amim-pharetana na mamerina indray ny fahatsarana fototra ao anatiny. Amin' ny lafiny ara-pôliltika dia heverin' ny olona sasany ho mpisava lalana ny demôkrasia i Mencius, saria narosony ny hevitra ny amin' ny maha masi-mandidy ny vahoaka ao anatin' ny fanjakana. Izany tsangan-kevitra izany dia nisampana avy amin' ny atao hoe fahefa-mpanjaka izay hazavaina ao amin' ny fivavahana sinoa ho "fahefana avy amin' ny Lanitra". Araka izany fiheverana izany izay mifanahaka amin' ny fananganana ny fanapahan' olon-tokana voa-janahary araka ny fiheverana ao amin' ny Tontolo Tandrefana, ny Lanitra (Tian) dia manome ny andriamanjaka hendry no hanapaka nefa azony atao koa ny manaisotra an' izany amin' ny mpanapaka lozabe mpanao didy jadona. Amin' i Mencius dia mitovy lenta ny sitrapon' ny Lanitra sy ny an’ ny vahoaka, izay miaina sambatra rehefa tapahin' ny mpanjaka tsara fanahy, nefa mitroatra manohitra ny mpanjaka mangeja.
Tsy mitovy amin' i Mencius i Xunzi izay nihevitra fa ny olona manana toetra ratsy hatrany an-kibon-dreniny (na fara fahakeliny tsy mifehy tena sy tsy mety fehezina) dia afaka mihatsara amin' ny alalan' ny fanabeazana ara-môraly. Heveriny fa ny faniriana dia tsy tokony hatodika sy hoferana amin' ny alalan' ny fitsipi-pankatoavana, ary ny toetra dia tefen' ny fanajana tanteraka ny fombafomba sy tefen' ny fanaovana mozika. Izany fehezam-pitsipika izany dia misy fiantraikany mahery amin' ny toetry ny olona amin' ny fanjorana ny fihetseham-po araka izay tokony ho izy sy amin' ny fampandrosoana ny firindrana anaty. Xunzi no mpanohana farany ny tokony hanarahana fombafomba eo amin' ny kônfosianisma.
Taorian' ny tsy nahitana azy mandritra ny fotoana fohy tamin' ny taonjato faha-3 tal. J.K., tamin' ny andro nanapahan' ny dinastia Qin izay lozabe nandrara ny filôzôfia rehetra afa-tsy ny azy, izay tsy inona fa ny sekolin' ny Lalàna, dia nahazo aina indray ny kônfosianisma tamin' ny fanapahan' ny dinastia Han (206 tal. J.K. - 220 taor. J.K.). Ireo soratr' i Kônfosiosy nopotehina nandritra ny vanimpotoana teo aloha dia naverina amin' ny laoniny indray, noraiketina sy nampianarin' ireo manam-pahaizana tao amin' ny akademian' ny empira. Natao hakana tsiahy izy ireo amin' ny fanadinana hidirana ho mpiasam-panjakana tao amin' ny empira, ka ny mpifaninana amin' ny toeran' ny tomponan' adraikitra lehibe ao amin' ny fitondram-panjakana dia nosafidina arakaraka ny helehiben' ny fahalalany momba ny haisoratra tranainy. Ny mpanorina ny dinastia Gaodi sy ny Wudi izay taranany malaza dia samy mpomba ny kônfosianisma, izay niantraika tamin' ny fiainana ara-tsaina sy ara-pôlitika sinoa. Tafiditra tany Vietinamy koa izany tamin' ny alalan' ny tafiky ny Wudi.  
Ny fahombiazan' ny kôfosianisma Han dia asan' i Dong Zhongshu, izay voalohany niaro ny lamim-panabeazana miorina amin' ireo fampianaran' i Kônfosiosy. Nampihatra ireo fiheverana momba ny tontolo sy momba ny fanandroana tamin' izany vanimpotoana izany i Dong Zhongshu ka nino ny fifandraisana hentitra eo amin' ny olombelona sy ny tontolon' ny zavaboary. Araka ny heviny, ny asa amam-pihetsika ataon' ny olona, indrindra ny ataon' ny andriamanjaka, dia matetika loharano ipoiran' ny trangan-javatra tsy mahazatra eo amin' ny zavaboary. Noho izany ny mpanjaka, noho ny fananany fahefana, dia tompon' andraikitry ny trangan-javatra toy ny fahamaizan' ny tanàna, ny tondra-drano, ny horohoron-tany, ny tako-masoandro ary ny takom-bolana. Ireo famantarana ireo dia fambara ratsy miseho mba ho fampitandremana ny olombelona hahafantatra mialoha fa ity tontolo ity dia tsy tonga lafatra. Ny tahotra ny fanasaziana avy amin' ny zanahary dia niharihary fa mahomby tanteraka mba hamerana ny fahefana tsy refesi-mandidy ananan' ny mpanjaka.
I Dong Zhongshu dia nahazo ny fahefana momba ny fanaraha-maso ny fahefan' ny emperora, ka lasa nanimba endrika ny maha miorina amin' ny lalànan' ny saina ny fampianaran' i Kônfosiosy.
Tamin' ny fikorontanana ara-pôlitika izay nanarakaraka ny fahataperan' ny dinastia Han dia norahonan' ny lamin' ny taôisma sy ny an' ny bodisma mpifanohitra aminy ny kônfosianisma ka nisy fotoana tsy nankasitrahan' ny fitondrana azy. Nitohy anefa ny fanaovan' ireo nahita fianarana ny tahirin-kevitry ny kônfosianisma ho loharano lehibe amin' ny fampianarana. Rehefa niverina indray ny filaminana sy ny fandrosoan' ny toekarena tamin' ny andron' ny dinastia Tang (taona 618-906) dia nihanahazo laka indray ny kônfosianisma. Ny fanaovan' ireo manam-pahaizana kônfosiana ampihimamba ny fahalalana dia niantoka indray ny andraikitr' izy ireo teo amin' ny fitondrana ny raharaham-panjakana. Nisandratra indray ny kônfosianisma ka lasa foto-pampianarana an' ny fanjakana.
Nahita ny sivilizasiona sinoa ny Japôney tamin' ny taonjato faha-7 ka nampiditra fandaharam-panitsiana ny fampianarana kônfosiana teo amin' ny fanjakana tamin' ny fanapahan' ny andriandahy Shotoku Taishi sy ny emperora Tenji, ka nametraka lamina momba ny fidirana ho mpiasam-panjakana izay nalaina tahaka tamin' ny an' ny Sinoa. Ireo andrim-panjakana vaovao anefa dia fitaovana enti-miasa ho an' ny fitondram-panjakana izay lasa sarotra fehezina ao amin' ny firenena anjakan' ny olona ambony saranga toa an' i Japàna ka lasa indrindra loharano fahazoan' ny sarangan' ny andriana fujiwara anaram-boninahitra.
Ny fiaraha-monina dia ny teny hamaritana ny olombelona miaina (iombonana, anisan'ireo ny tambajotra sosialy sy ny herin-tambajotra).
Noho izy tsy maintsy mampitehanampy ireo tena mahery sy manan-karena ireo mahantra, tena zava-dehibe amin'ny fiaraha-monina ny zom-pirenena, zo sy ny fotoana voafetra. Ireo no fototra fomba hahazoana rariny. Raha mirava ireo dia manomboka mihevitra fa tsy rariny ilay fiaraha-monina ary manomboka mifangalatra, tsy manaiky mifanampy, na manomboka mijery ireo mpanana noho tena fa mangalatra.
Na dia samihafa aza ny fiaraha-monina tsirairay, mitovitovy ny fomba firavany: hosoka, halatra, herisetra, ady na vonom-poko raha tsy mahita ny famantarany ao amin'ny fiarahamonina intsony ny olona, ary mahafantatra amin'ny heveriny fa "foko". Amin'ny fiaraha-monina vaovao dia mety ahitana ireo olona mbola manaiky ny fitsipika na afa-belona tamin'ny fitontonganan'ilay fiaraha-monina taloha.
Raha horefesina ny hery sy hiray saina ny fiaraha-monina misy mpikambana vonona hanampy ny tsirairay, dia antsoina hoe kapitaly ara-tsosialy izany, satria mahasolo ny endrika kapitaly hafa ilay izy. Kely kokoa ny vola ilaina rehefa betsaka ny firaisan-kina eo amin'ny fiaraha-monina, satria ny fikambanana no solon'ny vola.
Na izany aza, matetika, tsy refesina mivantana ny hery, fa heverina ihany. Manao zavatra mety mampidi-doza ny olona raha tohanan'ny fiaraha-monina. Ohatra, Ireo izay tsy hankatò ny lalàna, ary manantena ny mpiara-monina aminy ho hanafaka azy amin'ny didim-pikambana amin'ny Fitsarana Ambony.
Mametraka fitsipika ho an'izany karazana fiaraha-miasa izany ny fifanarahana ara-tsosialy. Karazana fifanarahana ara-tsosialy iray ny lalàm-panorenana - izay mamela ny fitsarana ny mpitsara na ny manapa-kevitra fa ny lalàna, fa tsy ny olona, no tsy mety, araka ny fitsipika ny fiaraha-monina.
Ny demôkrasia (avy amin' ny fiteny grika, izay midika hoe "fanjakan' ny vahoaka") dia karazana fitondram-panjakana ahitana  rafitra misy olona afaka manapa-kevitra mikasika ny fomba tokony hitondrana ny fireneny na ny fikambanam-pirenena. 
Ny tena karazana demôkrasia mahazatra dia ny demôkrasia amin' ny alalan' ny solontena (mpitondra fanjakana) fidian' ny olona (ara-dalàna amin' ny alalan' ny fifidianana), manapa-kevitra mikasika ny lalàna. Atao isaky ny taona vitsivitsy ny fifidianana. Amin' izany fotoana izany dia izay mahazo vato be indrindra no mahery indrindra, mandra-pahatongan' ny fifidianana manaraka. 
Ny antoko pôlitika dia ampahany manan-danja ao amin' ny demôkrasian-tsolontena. Mpikambana ao amina antoko pôlitika iray ny mpanao pôlitika, fikambanana iombonan' ny mpanao pôlitika mitovy hevitra momba ny zavatra tokony hatao. Noho izany, eo amin' ny fifidianana, ny olona dia tsy hifidy fotsiny olona iray, fa ho an' ny antoko pôlitika iray. Mandalo matetika amin' ny fanamafisana demôkratika ny fanjakana iray mba hahamarin-toerana ny demôkrasia.
Maro ny karazana demôkrasia, fa misy endrika fototra roa. Ireo endrika roa ireo dia mikasika ny fomba fanatanterahana ny sitrapon' ny olom-pirenena rehetra. Ny demôkrasia mivantana dia demôkrasia andraisan' ny olom-pirenena rehetra anjara amin' ny fanapahan-kevitra pôlitika. Amin' ny demôkrasia môderina dia omena olona vitsy ny fahefana. Ny rafitra mitovitony izay mampikambana ampahan-demôkrasia amin' ny lalàna sarià (silamo) dia antsoina hoe "islamôkrasia".
Tsy misy fomba famaritana ny demôkrasia iaraha-manaiky, fa ny tondro tena ilaina dia ny fitovian-jo sy ny fahafahana ara-pôlitika ary ny fanjakana tan-dalàna. Ireo fototra ireo dia hita taratra amin' ny hoe "samy mitovy zo eo anatehan' ny lalàna ny olom-pirenena rehetra". Ao amin' ny demôkrasia entin-tsolontena dia mitovy lanja avokoa ny vato alatsaka, ary tsy misy famerana diso tafahoatra amin' ny olona izay te ho solontena, ary koa ny fahafahan' ny olom-pirenena manana zo ary fahafahana arovan' ny lalàmpanorenana.
Ny fanjakan' ny maro anisa indrindra ihany koa dia anisan' ny tondron' ny demôkrasia. Izany dia mamela ireo antoko pôlitika madinika ho voagejan' ny "antoko pôlitika lehibe", rehefa tsy misy ny fiarovana ny zon' ny olon-tokana na fikambanan' olona.
Ny sôsialisma dia rafitra ara-toekarena sy ara-pôlitika izay ahitana mpiasa mifehy ny fomba famokarana, toy ny milina, na toeram-pambolena, amin' ny toeran' ny mpampiasa. Ireo olona izay manohana izany fiarahamonina miara-miasa izany dia antsoina hoe sôsialista. Ny finoana manan-danja iray dia hoe tokony natao ho an' ny fampiasan' ny vahoaka fa tsy natao hahazoan-tombony ara-bola ny famokarana servisy sy fitaovana. Ny sôsialista dia mino ihany koa fa ny zavatra rehetra amin' ny fiarahamonina dia nataon' ny asa miaraky ny vahoaka.
Misy karazany maro ny sôsialisma, ka tsy misy famaritana azo ampiharina amin' ny rehetra; na izany aza, amin' ny karazany rehetra, ny mpiasa no manana ny fitaovana famokarana. Ny fahasamihafana lehibe eo amin' ny karazana samy hafa dia ny andraikitry ny tsena malalaka na fandaharana, ny fomba fananana ny fomba famokarana, ny andraikitry ny fitantanana ny mpiasa ary ny anjara asan' ny governemanta eo amin' ny toekarena.
Ny vola dia vita amin'ny taratasy na metaly atontan'ny fanjakana, ary manan-kery ao amin'io tany io mba ho sandan'ny entana vidiana. Ny fanjakan'ny tany tsirairay avy dia manamarika ny volany amin'ny sary sy soratra mba hampiavaka azy ireo.
Manana ny anjara toerany lehibe eo amin'ny firenena iray ny vola.
Tamin'ny andro taloha, rehefa mividy na mivarotra, dia tsy maintsy manakalo ilay zavatra vidiana na amidy amina zavatra hafa mitovy vidy ; ny zavatra amidy na vidiana dia mety raha atao ho an'ny olon-kafa ; io fomba io dia tsy dia efikasy araka ny ohatra ho aseho eo :
Misy mpiompy iray miompy bengy ary mila varimbazaha izy mba hanao mofo. Ilay mpamboly varimbazaha dia tsy mila bengy ary noho izany tsy dia misy tombontsoa betsaka ilay fifanakalozana noho ilay mpamboly varimbazaha tsy mila bengy.
Mila bengy ho atao sakafo ny mpanefy, kanefa ny tsy mila fitaovana amboarin'ny mpanefy ny mpiompy bengy, fa ny mpamboly varimbazaha no tena mila ny fitaovana amboarin'ny mpanefy.
Amin'ny farany, raha te-hahazo varimbazaha ilay mpiompy, dia tsy maintsy manakalo ny benginy any amin'ny mpamboly izy, izay ilay mpamboly mila fitaovana vao afaka manakalo amin'ilay mpanefy.
Tamin'ny ankabeazan'ny fiara-monina voalohany nisy, ny olona dia nila nanakalo ny entana azo avy amin'ny ezany amina zavatra hafa. Noho izany, maka ny voankazo eo amin'ny tany izy mba hahafahany hahazo akanjo hoditra amin'ny alàlan'ny fifanakalozana, toy izany ny fomba nahaterahan'ny takalo. Ny olana amin'ny takalo, dia izy mila mahafantatra ny zavatra izay ilain'ny olona manodidina anatin'ny fotoana iray, noho izany, dia mety tsy mifanitsy amin'izay zavatra ilaina anaty ny fotoana iray ny takalo.
Ao amin'ilay ohatra nolazaina teo ambony, mety tsy nila voankazo ilay mpihazana fa kibay hazo. Ho sarotra inay ny fifanakalozana, satria mila mpiangoty iray vonona hanakalo ny voankazony ary mpanapaka hazo vonona hanakalo voankazo amin'ny kibay.
Betsaka ireo karazan-javatra efa natao vola. Anisan'ireo:
Ny vola azo atao entana dia azo ampiasaina amin'ny zavatra hafa izay tsy fifanakalozana, ka lazaina hoe manana sanda anaty, satria manana ny sandany manokana noho ny filana azy. Ireo karazana vola azo atao entana dia ny landy, ny biby fiompy sy ny volamena ary ny volafotsy. Ny vola azo avadika dia vola azo avadika volamena na volafotsy. Ny mari-pananana volamena na volafotsy dia azo avadika vola taratasy noho izy ireo azo avadika tanteraka ho volamena na volafotsy.
Ny vola tsy azo avadika dia vola tsy azo avadika ho volamena na volafotsy. Ny lelavola dia vola tsy azo avadika ary voadidin'ny governemanta ho vola. Izany no volam-pirenena azo ifanakalozana. Vola ampiasaina amin'ny petra-bola any amin'ny banky ny lelavola.
Ireo karazana petra-bola:
Ny vola sandoka dia vola naprinty na namboarina tsy nahazoana alalana avy amin'ny governemanta na ny fanjakana. Ny famokarana na ny fampiasana vola sandoka dia karazana hosoka. Nipoitra niaraka tamin'ny vola ny vola sandoka. Talohan'ny nanaprintiana vola taratasy, ny fomba fanaovana vola sandoka hita matetika indrindra dia ny fampifangaroana karazana metaly fototra amin'ny volamena na volafotsy ranoray. Misy ihany koa ny vola sandoka aprintin'ny fitaovam-printy ara-dalana ho valin'ny baiko hosoka. Tamin'ny Ady Lehibe Faharoa ohatra, dia namoaka vola sandoka livra britanika ary dôlara amerikanina ny alemanina. Ny vola sandoka dôlara amerikanina tsara kalitao indrindra hita amin'izao fotoana izao dia antsoina hoe superdollar. Efa misy ihany koa ny vola euro sandoka fa kely kokoa raha oharina amin'ny dôlara amerikanina.[1] 
Ny famotsiam-bola dia fomba famadihana vola avy amin'ny heloka bevava (atao hoe "maloto") ho vola na fananana ara-dalana. Anefa kosa, tao anatin'ny rafitra ara-dalana sy mamoa-pitsipika dia nanjary voafehy tamin'ny endrika heloka bevava ara-bola hafa ny teny famotsiam-bola, ary indraindray dia ampiasaina matetika amin'ny fanararaotana ny rafitra ara-bola (tafiditra amin'ny zavatra toy ny antoka, vola dijitaly, kara-pandoavana, ary vola araka ny dikany nentim-paharazana), ao anatin'izany ny famatsiam-bola ny asa fampihorohoroana, ny  fitsoahana hetra, ary ny fialana amin'ny sazy iraisam-pirenena.
Ny Fikambanan' ny Firenena Mpanondrana Solitany, izay hafohezina amin' ny hoe OPEC amin' ny teny anglisy, na OPEP amin' ny teny frantsay, dia fikambanana iraisam-pirenena, dia misy firenena miisa 13, noforonin' ny firenena vdimy (Iràna, Iràka, Kôety, Arabia Saodita, ary Venezoela) tao Bagdad any Iràka tamin' ny 10-14 Septambra 1960, ary nanomboka tamin' ny taona 1965 dia nisy ny foibeny tao Vienna any Aotrisy, na dia tsy firenena mpikambana ao aza i Aotrisy.
Atao hoe Organization of the Petroleum Exporting Countries (OPEC) izy amin' ny teny anglisy fa Organisation des pays exportateurs de pétrole (OPEP) kosa amin' ny teny frantsay.Ny fananganana ny OPEC dia nanamarika kihon-dalana mankany amin' ny fiandrianam-pirenena amin' ny harena voajanahary, ary ny fanapahan-kevitry ny OPEC dia nandray anjara lehibe teo amin' ny tsenan-tsolika manerantany sy ny fifandraisana iraisam-pirenena.
Tamin' ny taompolo 1960 sy 1970, ny OPEC dia nahomby tamin' ny fanavaozana ny rafi-pamokarana solitany eran-tany ka amin' izay dia eo am-pelatanan' ny firenena mpamokatra solitany ny fahefana mpanapa-kevitra sy ny ankamaroan' ny tombom-barotra. Nanomboka tamin' ny taona 1980 dia nisy fiantraikany voafetra teo amin' ny tolotra solitany maneran-tany sy ny fahamarinan-toeran' ny vidin-tsolika ny OPEC.
Mety ho mafy ny vokatry ny asan' ny OPEC rehefa miteraka fahatapahana maharitra ny famatsiana solitany ny ady na ny korontana anatiny amin' ny firenena. Tamin' ny taona 1970, ny famerana ny famokarana solitany dia nitarika fiakarana be eo amin' ny vidin-tsolika sy eo amin' ny fidiram-bola ary eo amin' ny harenan' ny OPEC, izay misy vokany maharitra sy nihatra amin' ny toekarena maneran-tany. Tamin' ny taona 1980 dia nanomboka nametraka tanjom-pamokarana (ampahany tokony ho vokarina) ho an' ny firenena mpikambana tsirairay ny OPEC; amin' ny ankapobeny, rehefa mihena ny anjara famokarana dia mitombo ny vidin-tsolika. Nitranga izany vao haingana noho ny fanapahan-kevitry ny fikambanana tamin' ny taona 2008 sy 2016 nisakana ny tolotra be loatra.
Io fikambanana  io dia natao handrindra sy hampiray ny pôlitika mikasika ny solitany ao amin' ny firenena mpikambana ao ary natao hahazoana antoka ny tsifiovaovan' ny tsenan-tsolika mba hahazona famatsiana tsy tapaka ho an' ny mpanjifa solitany ary fidiram-bola tsy tapaka ho an' ny mpamokatra ary fiverenana amin' ny ara-drariny amin' ny kapitaly ho an' ny mpampiasa vola amin' ny orinasan-tsolitany.
Tamin' ny volana Septambra 2018, ny firenena 13 mpikambana  dia niantoka ny 44 %n' ny famokarana solitany eran-tany ary 81,5 % n' ny tahirin-tsolitany eran' izao tontolo izao, izay nahatonga ity fikambanana ity hisy fiantraikany lehibe amin' ny vidin' ny solitany eran-tany izay nofaritan' ny antsoina hoe "Seven Sisters" ("Mpirahavavy Fito") izay ivondronan' ny orinasan-tsolitany goavana maro.
Araky ny Energy Information Administration (EIA) amerikanina dia manan-danja amin’ ny fiovan' ny vidin-tsolika ny famokarana solitanin' ny firenen' i OPEC. Mametraka tanjom-pamokarana ho an’ ny firenena mpikambany ny OPEC, ary rehefa hakeleziny ny tanjom-pamokarana dia miakatra hatrany ny vidin' ny solitany.
Ny mpahay toekarena dia namaritra ny OPEC ho ohatra fianarana momba ny fikambanan' orinasa izay miara-miasa amin' ny fampihenana ny fifaninanana eo amin' ny tsena, nefa ny fifampidinihany dia arovan' ny foto-pisainanana momba ny fiarovana ny fanjakana eo ambanin' ny lalàna iraisam-pirenena.
Tamin' ny taona 2014 dia firenena mpikambana roa ambin' ny folo no ao amin' ny OPEC: i Aljeria, i Angôla, i Ekoadôra, i Iràna, i Iràka, i Kôeity, i Libia, i Nizerià, i Katara, i Arabia Saodita, ny Emirata Arabo Mitambatra ary i Venezoela.
Ny mpikambana ao amin' ny OPEC amin' izao fotoana izao dia i Alzeria, i Angôla, i Ginea Ekoatôrialy, i Gabôna, Iràna, i Iràka, i Kôety, i Libia, i Nizerià, ny Repoblikan' i Kôngô, i Arabia Saodita, ny Emirata Arabo Mitambatra ary i Venezoela. I Ekoadôra sy i Indônezia ary i Katara dia mpikambana ao amin' ny OPEC taloha.
Vondrona lehibe kokoa antsoina hoe OPEC+ no niforona tamin' ny faramparan' ny taona 2016 mba hifehy bebe kokoa ny tsenan' ny solitany maneran-tany. Ny OPEC+ dia ahitana ny mpikambana ao amin' ny OPEC sy firenena hafa tsy mpikambana ao: i Azerbaijàna, i Bareina, i Broney, i Kazakstàna, i Malezia, i Meksika, i Ômana, i Filipina, i Rosia, i Sodàna Atsimo ary i Sodàna.).
Amin’ny biby mampinono, ny fanalan-jaza dia ny fifaranana ny fitondram-bohoka alohan’ny fiterahan’ny zazakely. Afaka tonga ho azy ny fanalan-jaza, matetia noho ny zavatra tsy nety tao amin’ny fitondrana vohoka. Rehefa itranga izany, dia atao hoe afa-jaza. Ny olombelona dia afaka mamarana ihany koa ny fitondrana vohoka alohan’ny fiterahana. Ny firenena dia samy manana ny lalàny mikasika ny fanalan-jaza. Rehefa tsy azo atao ny fanalan-jaza dia maro ireo faninganana izay ahafahana manao izany : firaisana amin’olom-pady, fanolanana, kilema amin’ny zaza hoteraka na fitondram-bohoka mety hampidi-doza an’ny reniny.
Ny fiteny grika dia fiteny indo-eoropeanina. Izy no fiteny ofisialy ao Grisy sy Kipra. Ny toerana nitenenana io fiteny io voalohany dia tao Grisy sy tao amin’ny morontsirak'i Azia Minora, ary tao amin’ny faritra atsimon’i Italia. Nisy fotoana nampiasana ny fiteny grika ihany koa tao Azia Andrefana sy tao Afrika Avaratra. Ny anaran’ny fiteny grika amin’ny teny grika dia Ελληνικά (elliniká).
Mampiasa ny abidy grika ny Grika rehefa manoratra ny teniny. Avy amin’ny abidy grika ny abidy latina izay anoratana ny teny malagasy sy ny teny frantsay ary ny ankamaroan’ny teny eoropeanina tandrefana. Abidy hafa maro ihany koa no avy amin’ny abidy grika toy ny abidy sirilika. Io abidy grika io kosa dia avy amin’ny abidy fenisianina.
Ny fiteny grika dia manana tantara an-tsoratra tsy tapaka nandritry ny telo arivo taona. Izany dia maharitra kokoa noho ny teny indo-eoropeana tenenina ankehitriny. Mizara telo toko izany tantara izany: grika taloha, grika tamin'ny Andro Antenantenany, ary ny grika ankehitriny. Ny grikan'ny fotoana anelanelan’ny taona 330 sy 1453 dia antsoina hoe grika tamin’ny Andro Antenantenany izay nanjakan’i Empira Bizantina.
Ankehitriny dia eo amin’ny 15 tapitrisa eo ho eo no olona miteny grika. Ao Grisy sy Kipra (na Kiprosy) no misy ny ankamaroan’izy ireo. Misy ihany koa ny olona miteny grika any amin’ny firenena maro. Ny anton’izany dia ny fifindra-monin’ireo mpiteny grika. Maro dia maro ireo Grika lasa nifindra monina tany Aostralia.
Ny fitsipi-pitenenana na fitsipiteny dia fitambaram-pitsipika momba ny fomba tokony hitenenana sy hanoratana ny fiteny iray, ka na amin' ny lafiny endri-teny izany na amin' ny lafiny fandrafetana fehezanteny, eny fa hatramin' ny hevi-teny sy ny feon-teny aza.
Voakasik' izany fitsipika izany:
Rehefa miteny isika, dia ny fitsipi-pitenenan’ny olona nobeazina tamin' ilay fiteny no ampiasaina. Rehefa manoratra, ny tanjona dia ny fampiasana fitsipi-pitenenana marina. Ny teny soratana sy ny teny tenenina dia samy manana ny endriny.
Ny haisoratra na literatiora dia vondron' asa vita teny. Soratana ny ankamaroan' izy ireo fa misy ihany koa ireo tenenina. Ny literatiora dia ny asa fanaovana tononkalo sy haisoratra tsara endrika.
Ny zavaboary dia tontolo tsy nokasihan' ny olombelona. Ny teny mifanohitra amin' ny hoe zavaboary dia tontolo namboarina, izany hoe tontolo namboarin' ny olombelona toy ny saha, ny trano na ny tanàna.
Ho an' ny olona vitsivitsy, misy hasarotana eo amin' ny teny "ara-javaboary", satria ny zavaboary dia matetika voakasiky ny hetsikan' ny olombelona, na avy hatrany na tsia.
Ny siansan' ny tany dia mahalala bolantany efatra: ny litôsfera, ny hidirôsfera, ny soson-drivotra ary ny biôsfera; ireo bolantany efatra ireo dia mifandrify amin' ny vato, ny rano, ny rivotra ary ny fiainana. 
Ny taranja siantifika lehibe mikasika ny tany dia ny jeôgrafia, ny jeôlôjia, ny jeôfizika ary ny jeôdezia. Ireo taranja ireo dia mampiasa ny fizika, ny simia, ny biôlôjia, ny krônôlojia ary ny matematika mba hametraka ny taranja na fandrafetan' ny tany sy ny fahazoana azy tsara.
Marsa (marika: ) dia fajiry na planeta faha efatry ny lamin'ny masoandro. Izy ny fajiry kely indrindra eo aorian'ny Merkora. Ao amin'ny fianankavian'ny planety teliorika izy. Ny anarany dia avy amin'ny andriamanitra Marsa, anarana romanan'ny andriamanitra grika Ares. Noho ny endriny mena dia atao hoe koa Fajiry Mena koa ny anarany.
Nanomboka tamin'ny 1960 ny fanbdehanana teny amin'ny habakabaka mba hahafantatra ny mombamomba an'i Marsa : ny jeografiany, ny atmosferany, sns.
Manana satelita roa i Marsa : i Phobos sy i Deimos; araka ny fedrà grika, anaran'ny zanak'i Ares ireo anarana ireo.
Ny prôteinina dia môlekiola biôlôjika lehibe (makrômôlekiola) hita ao amin' ny selan' ny zavamanana aina rehetra. Pôlimera ny prôteinina, miforona avy amin' ny rojo pôlipeptida iray na maromaro. Ny rojo isanisany dia voaforona avy amin' ny fifandrohian' ny sisa tavela amin' ny asidra misy aminina mifamatotra amin' ny alalan' ny fatorana peptida.
Misahana anjara asa maro ao anatin' ny sela sy ny tambatsela ny prôteinina. Izy ireo dia prôteinina enzimatika (enzima) izay mampiakatra ny fihoto ara-tsimia amin' ny famoronanana sy ny fahasimbana ilaina amin' ny metabôlisman' ny sela.
Misy prôteinina hafa izay mitana anjara toerana ara-drafitra ao anatin'ny selan' ny taolana na tambatsela (aktinina, kôlazenina), ny sasany dia môlekiola mpanetsika ahafahana mihetsiketsika (miôsinina), ny hafa dia mandray anjara amin' ny fanamafisana ny ADN (histônina), ny fandrindrana ny fanehoana ny fototarazo, ny metabôlisman' ny angovo na koa ny fampitana hafatra amin' ny sela.
Singa manan-danja ny prôteinina ao amin'ny sakafom-biby, rava ao amin' ny taovam-pandevonan-kanina ny prôteinina ary ny asidra aminina mivoaka dia trohin' ny tsinaikely ary avy eo ampiasain' ny vatana.
Ny havokavoka dia ireo taova lehibe amin'ny rafitry ny taovam-pisefoana ao amin'ny olona sy biby maro hafa ao anatin'izany ny trondro vitsivitsy sy ny tsitika sasany. Amin'ny biby mampinono sy ny ankamaroan'ny valan-javaboary hafa, ny havokavony roa no hita eo akaikin'ny hazondamosina eo amin'ny andaniny roa amin'ny fo.
Ny antibiotika dia karazan-tsimokaretina mikraoba miady amin'ny bakteria. Io no karazana mpiasan'ny bakteria lehibe indrindra hiadiana amin'ny otrikaretina bakteria, ary ny fanafody antibiotika dia be mpampiasa amin'ny fitsaboana sy fisorohana ny aretina toy izany. Mety mamono na manakana ny fitomboan'ny bakteria izy ireo.
Ny biby dia zavamanan'aina manana finiavana ny hihetsika.
Isan'ny biby tsy fahita raha tsy any Madagasikara ny fosa.
Ny trondro dia karazana hazandrano rakotra kira, ary ny fivoy no hihetsehany ao anaty rano, biby manan-taolan-damosina velona anaty rano ary miaina amin' ny alalan' ny sagoaga. Izy ireo dia velona nanomboka tamin' ny tenatenan' ny fotoana faha-kambrianina. Manana ra mangatsiaka ny ankamaroan' ny kazaran-trondro.
"Karazana hazandrano somary fisapisaka, ny tenany rakotra kira masaisay ary manam-pitaovana ahafahany mihetsika ao anaty rano: vombony iray ao an-damosiny, fivoy milaha-droa eo ambany tratrany sy ambany kibony, fivoy iray indray ao am-poto-kibony, ary ny rambony, izay mikapoka miankavia sy miankavanana rehefa mitsoriaka izy; misy karazany roa ny trondro: ny trondron-dranomamy sy ny trondron-dranomasina; manatody ny trondro amin' ny fararano, izay foy amin' ny voalohandohan' ny ririnina. Anisan' ny tsara sy matsiro ny trondro; laokandrano, laoka"[1].
Matetika afangaron' ny olona ny hevitry ny teny hoe trondro sy hazandrano, nefa ny hoe hazandrano dia "anarana iraisan' ny biby fanjono"[2].
Trondro:[3][4][5][6]
Ny olombelona dia karazana biby hominide mandeha amin'ny tongotra roa. Ny olombelona dia malaza amin'ny fahakingan'ny sainy, ny fomba amam-panaony, ny fiteniny, ary ny fandrindrany ny tontolo iainany.
Ny olombelon dia zavaboary miavaka amin'ny rehetra noho ny fananany saina handinika, vatana itoran'ny hery ary ny fananany fanahy hahafantarana ny tsara sy ny ratsy nany tokony hatao sy ny tsy tokony hatao eo amin'ny fiainany.
Ny olombelona dia fiatambaran'ny vatana,saina,fo,fanahy
Ny vy dia zavatra simika, manana eva Fe (fanafohezana ny teny latina hoe Ferrum) ary manana isa atômika 26. Io no zavatra ferômanetika tena fantatra sy tena hita matetika indrindra amin' ny fiainana andavanandro. Ny vy tsotra dia metaly malemy (mbola malemy noho ny viraty), fa raha asiana lotondoto kely fotsiny izy (roa na telo isan-jaton' ny lanja totaliny), dia lasa mafimafy kokoa: raha afangaro amin' ny metaly hafa izy na amin' ny karbônina, dia lasa mbola mafy be noho ny vy madio.
Ny toetrandro dia ny fitambaran' ny zava-miseho ao amin' ny sosona ambany ao amin' ny habakabaka manodidina ny tany na ny planeta hafa amin' ny fotoana voatondro sy amin' ny toerana voafaritra iray. Mampiditra ao amin' ny sehatry ny toetrandro ireo zava-miseho manana fiantraikany tsapan' ny olona na ny zavamananaina hafa, toy ny rahona, ny taratry ny masoandro, ny hafanana, ny rivotra, ny orana ary ny fahazavana.
Singa efatra no miara-miasa mba hanome toetrandro, dia ny tsindrin' ny soson-drivotra, ny hafanana, ny hamandoan' ny soson-drivotra ary ny rivotra. Ireo singa ireo koa dia iharan'ny asan' ny singa dimy hafa, dia ny laharam-pehintany,  ny haavon-toerana (mitaha amin' ny ranomasina), ny bamban-tsiriana, ny rian-dranomasina, ny fitsijaran' ny erana amin' ny tany sy ny ranomasina.
Ny zava-mitranga miteraka ny toetrandro dia mety hiseho amin' ny habe ara-potoana sy arak' erana samihafa: mitranga ao anatin' ny ora vitsy na mandritra ny andro maro, miseho amin' ny toerana na tanàna iray na ao anaty kilometatra toradroa anarivony. Ireo rehetra ireo dia mahazo angovo avy amin' ny masoandro.
Ny taratra elektrômanetika dia fanakorontanana ny saha araka aratra ary araka andriamby.
Ny mpitondra ny taratra elektrômanetika dia ny voankazavana, voanjavatra tsy manan-danja. 
Ny voankazavana dia ny boson miaraka amin'ny hery elektrômanetika.
Amin'ny taranjan'ny fizika tsotra, ny famisavisana azy dia onja elektrômanetika izany hoe ny fiparitahan'ny saha manetika sy ny sahan'aratra (mifampijadona izy ireo) mahitsy vokatry ny fiheringerenan'ny fahan'aratra.
Singana kelin'ny ilotro elektrômanetika ny hazavana izay hitan'ny maso.
Ny hazavana dia taratra elektrômanetika hitan'ny mason'olombelona. Ny taratra radiô, taratra elektrômanetika ihany koa ny taratra X ary ny taratra gamma.
Noho ny fifandakana taratra-voanjavatra, roa ny isan'ny fomba hampisehoana ny taratra elektrômanetika :
Ny ako p ny voankazavana dia .
Mitazona ny angôvony ny voankazavana reheva miampita toerana samihafa (anefa misy ihany ny voankazavana voatazona).
Anaty foana, ny hafaingan'ny taratra elektrômanetika, ny hazavana hitann'y maso indrindra indrindra dia 299 792 458 Segondra Io hafaingana io, antsoina koa hoe hafaingan'ny hazavana soratrana c , dia anisan'ny fototry ny tsimiova amin'ny taranja ny fizika.
Ny halavan'onja dia :
 ny hafaingan-kazavana ao amin'ny toerana nifanapahana ho an'ny hatetika ν, miaraka amin'i  
( no mari-pileferana ny hazavana mônôkrômatika mananan hatetika ν ao amin'ny toerana nifanapahana).
Ny fahitana zava-mitranga, tamin'ny faran'ny Endrika:XIXe siècle, ilay hafaingan-kazavana tsy miankina amin'ny référentiel dia nampisy ny teôrian'ny relativité restreinte.
Ny ilotro elektrômanetika dia ny fampihotoana ny taratra elektrômanetika araka ny halavan'onjany, na, amin'ny fomba mitovitovy ihany, araka ny hatetiny (amin'ny alalan'ny fampimiram-piparitahana) na araka ny angôvo angonin'ny voankazavany.
Noho ny antony ara-tantara, misy fomba fitononana maro dia maro ny taratra elektrômanetika, araka ny hatetiny (na halavan'onjany).  Araka ny halavan'onja mihidina, izy ireo dia :
Ny mpampita tapany (amin'ny teny anglisy : semiconductor) dia zavatra manana tondro izay eo anelanelan'ny mpampita aratra toy ny vy ary ireo zavatra tsy mampita aratra toy ny fitaratra. Anisan'ny tondro ananan'ny mpampita tapany ny fiovan'ny fampitany aratra amin'ny alalan'ny fanampiana loto, na amin'ny alalan'ny fanisiana hazavana na sahan'aratra. 
Ny voamadinika dia zavamaniry toy ny ahitra fihinam-boa. Anisan' ny fianakaviana graminea ny ankamaroany. Ny voamadinika fahita indrindra dia ny varimbazaha, ny ôrza, ny ampembambazaha, ny katsaka, ny vary, ampemba. Ny voamadinika no miantoka ny ampahany be amin' ny sakafon' ny mponina eran-tany. Ny voany dia tena misy "siramamy miadam-piasa" (gliosida saro-drafitra): anelanelan' ny 60 sy 85 %. Hanina masaka nahandroina mivantana, na nototoina ho lafarinina (vary, ôrza, varimbazaha, sns.) alohan' ny hamavadihana azy ho mofo, na paty. Ny voany sy ny tahony ary ny raviny dia ampiasaina hohanin' ny biby fiompy. Ny voan' ny voamadinika sasany dia azo ampiasaina amin' ny fanaovana toaka (ny ankamaroan' ny labiera, ohatra, dia azo avy amin' ny fanotrehana ny ôrza).
Ny voamadinika dia anisan' ny zavamaniry novolen' ny olombelona voalohany, nandritra ny Neôlitika, 10 000 hatramin' ny 12 000 taona lasa izay. Ny varimbazaha dia avy any Azia Minora, ny vary avy any Azia sy Afrika; ny katsaka no hany voamadinika teratany any Amerika. Amin' izao fotoana izao, ny voamadinika rehetra dia ambolena manerana izao tontolo izao.
Ny ankamaroan' ny voamadinika dia ao amin' ny fianakaviana Gramineae. Ny varimbazaha dia atsoina amin’ ny anarana siantifika hoe Triticum, ny ôrza Hordeum ny segla Secale, ny avoanina Avena, ny vary Oryza ary ny katsaka Zea. Ny ampembambazaha sy ny mitovitovy aminy dia mizara ao amin' ny Setatia, ny Eleusine, ny Panicum ary ny Pennisetum; ny ampemba dia ao amin' ny Sorghum sy Andropogon. Ny sarase dia Polygonaceae ao amin' ny karazana Polygonum.
Ny akondro dia voankazo fihiinana be nofony sy mitahiry rano betsaka sady fihinam-boa.
Maro ny firenena mamokatra akondro maneran-tany nefa ireo firenena ao Amerika Afovoany no mpanondrana azy betsaka. I Japana no firenena mpanafatra akondro betsaka indrindra nanomboka tamin’ ireo taona 1960. Ao Eorôpa no misy ny tsenan’ akondro iraisam-pirenena lehibe indrindra. I Etazonia anefa no tsenam-pirenena lehibe indrindra. Nisy vokatr’ izany ny fifanolanana teo amin’ ny Amerikana sy ny Eorôpeana momba ny raharaham-barotra akondro tamin’ ireo taona 1990. Mba hiarovana ny famokarana akondro any amin’ ireo firenena mifamatotra amin’ny alalan’ny Conventions de Lomé (Antilia frantsay, Kanaria espaniôla, ireo firenena ao Afrika sy Karaiba ary Pasifika) dia nanangana lamina hamerana ny fidiran’ ny akondro avy any Amerika Latina ny Vondrona Eorôpeana. Izany fifanolanana izany dia nahatonga ny fidirana an-tsehatr’ i Etazonia mba hiarovany ny tsenan’ ireo firenena mifampiraharaha aminy.
Ny rianaratra dia fivoizan’ny lanjan-kerinaratra, anaty zavatra mampita aratra. Ny hery elektrômanetika no manery ireo fivoizana ireo izay foton’ny aratra.
a) Ireo karazan-jaka mampita aratra
Ny vainga metaly, na madio na mifangaro no fantatra fa mpampita aratra. Ny volafotsy no metaly fatra-mpampita aratra avo lenta indrindra. Ny varahina no metaly ampiasaina anaovana tady elektrika ary ny aliominiôma kosa ho an'ny tamba-tady elektrika, noho ny hatsàran'ny fampitàna aratra azo amin'ireo,ary koa noho ny vidin'ireo metaly ireo.Anatin' ireny solosaina avo lenta ireny dia ampisaina ny volamena.
Mikasika ny ranoka indray : ny rano fampiasaintsika andavanandro dia fantatsika fa ilàna fitandremana manokana raha mikijakija aratra isika.
Mitovy ve ny zava-misy anaty vainga metaly sy anaty rano ? Maninona ny vaingan-tsira no tsy mampita aratra kanefa ny ranotsira dia mpampita raindahiny arakaraka ny taha-pahabetsahan'ny sira ao anatiny ?
b) Ny anaty vainga
Tany am-boalohany tamin’ny fihatombohan’ny fanadihadiana ny fivoizan’ny aratra, dia noheverin’ny siantifika fa ny rianaratra dia zavatra manana lanjan’aratra miabo. Taty aoriana, dia noporofoina fa elektrôna izay lanjan’aratra miiba, no mivoivoy anaty metaly ary mahatonga ny fivoivoizan’ny rianaratra.
c) Ny anaty ranoka
Raha izany no misy anaty vainga metaly, ahoana kosa ny anaty ranoka mampita aratra, tahaka ny ranontsira ohatra ? Fivoizan'ny lanjan-kerinaratra, hoy isika ny rianaratra, kanefa ny elektrôna dia tsy "milomano" malalaka anaty ranoka. Ny iôna no hany kiritidraha mitondra lanjan-kerinaratra afaka mihetsika malalaka anatin'ny ranoka raha mampita aratra io ranoka io.
Ny fitaovam-piadiana dia fitaovana izay manan-tanjona ny mandratra na mamono zava-miaina, na rafitra. Natao hampitombo ny fandairana amin'ny fihazanana, fanamafisan-dalàna, fiarovan-tena na haiady ny fitaovam-piadiana. Amin'ny ankapobeny, ny fitaovam-piadiana dia natao handresy ny mpanohitra amin'ny alalan'ny fitaovana ara-materialy na ara-tsaina.
Ny sokitra dia fanamboarana sary na soratra amin' ny hazo na vato na zavatra mivaingana hafa izay fandrahana mba hampiseho faritra mivohitra na lempona. Ny vokatra azo avy amin' izany dia ny sary sokitra.
I Grisia Taloha na Gresy Taloha dia sivilizasiôna tamin' ny Andro Taloha tao amin' ireo vahoaka miteny grika sy manana kolontsaina grika izay nandroso tany Grisia sy tamin' ny ampahany andrefana amin' i Azia Minora, avy eo, noho ny fantaran-tany nifanesy, tany amin' ny faritra maro tao amin'  ny lemaka mediteraneana (Kiprôsy na Sipra, Italia atsimo, Ejipta, Kirenaîka) ary any Atsinanana Akaiky (Siria, Palestina), izay faritra niorenany hatrany andrefana any Espaina sy atsinanana any Afganistàna (Baktriana).
Izany sivilizasiônan' ny kolontsaina grika izany dia nandroso nandritra ny ampahany farany amin' ireo "Taonjato Maizina", niainga tamin' ny sisam-paharavan' ny Sivilizasiôna mikeniana, ka niforona tsikelikely nandritra ny Vanimpotoana Arkaîka (800 - 480 tal. J.K.), ary nandroso tanteraka nandritra ny Vanimpotoana Klasika (480 - 323 tal. J.K.) sy ny Vanimpotoana Helenistika (323 - 31 tal. J.K.). Ny fanitaran-tany nataon' ny Rômana (teo anelanelan' ny taona 220 sy 31 tal. J.K.) no nanamaria ny fiafaràn' ny fahaleovan-tena ara-pôlitkan' i Grisia, nefa nitahiry ny tanjany ny kolontsaina grika taloha na dia nanjakazakan' ny Rômana aza, ka nivoatra miandalana nankany amin' ny Sivilizasiôna bizantina nanomboka tamin' ny taonjato faha-4.
Nanomboka tamin' ny vanimpotoana arkaîka sy tamin' ny vanimpotoana klasika dia nandroso tao Grisia ny sivilizasiôna nitondra fanavaozana tamin' ny lafiny maro, izay niavaka tamin' ireo sivilizasiôna taloha rehetra tao amin' ny firenena tatsinanana, ary nanomboka nanitatra ny erana nanjakazakany ny Grika (ny fanjanahan-tany grika). Tao amin' ny tanàna lehibe (polis) dia niorina ny fiainana ara-pôlitika sy ara-tsôsialy ary ara-kolontsaina navitrika tokoa, notohanan' ny ivontoerana maro (Iônia, Atena, Sparta, Sirakoza), tao amin' ny toe-javatra voamariky ny ady teo amin' ireo tanàna niforonan' ny fahaiza-manao momba ny ady izay nanampy azy taty aoriana tamin' ny fanitaran-tany nataony. Namorona endrika pôlitika vaovao ny tanàna grika (isan' izany ny tirania sy ny demôkrasia), ary nisy ny fiainana ara-pivavahana navitrika izay niseho amin' ny endrika isan-toerana nisongadina, nanana vondron'andriamanitra sy toerana masina iraisan' ireo izay nandray izany kolontsaina izany, namokatra literatiora miseho amin' ny endrika isan-karazany ny vahoaka tao (epôpea, fedrà, pôezia, tantara, sns); tao koa ireo nisaina momba izao tontolo izao sy ny fiainanana am-piarahamonina tao amin' ny sehatry ny filôzôfia, nandroso koa ny siansa sy ny teknika, ary niforona ny zavakanto sy ny fanaova-mari-trano izay niala amin' ny môdely tatsinanana sady lasa nalain-tahaka, izany no nahazoany ny sata hoe "klasika". Ny lafiratsin' izany fahavitrihana izany dia ny fisian' ny fandravana nateraky ny ady sy ny tsy fitoviana hita teo amin' ny fiarahamonina, izay nanilika ny vehivavy tsy hitana andraikitra ara-pôlitika sy niompana matetika amin' ny ampahany be amin' ny mponina izay nanana satan' andevo na miankin-doha amin' ny hafa.
Nanova zavatra lehibe tao amin' ny Andro Taloha ny sivilizasiôna grika taloha, indrindra taorian' ny fanitaran-tany nataon' i Aleksandra Lehibe sy nandritra ny vanimpotoana helenistika tamin' ny nanjakazakany sy naninterahany tao amin' ny sivilizasiônan' ny Atsinanana Afovoany, izay nahitana ivontoeran' ny kolontsaina grika (Aleksandria, Antiôkia). Tao amin' ny lemaka mediteraneana dia nanana anjara asa nanova zavatra ny kolontsaina grika, tamin' ny alalan' ny fanakoany teo amin' ny sivilizasiônan' i Rôma taloha, izay nahatonga ny fiteny grika ho fitenin' ny avara-pianarana, ka izany no iresahana matetika hoe kolontsaina "grika-rômana" na "grekô-rômana". Tamin' ny alalan' izany no nandraisan' ny vokatra ara-pôlitika sy ara-kolontsaina anjara lehibe teo amin' ny fandrosoan' ny sivilizasiôna tandrefana. Nandroso dia nandroso tokoa ny tontolo grika tamin' ny lafiny kolontsaina na dia teo ambany fahefan' ny Rômana aza, ary nitoetra ho sehatra fototra teo amin' ny fiainana ara-pôlitika sy ara-tsôsialy ireo tanàn-dehibe (polis). Nandritra ny fizaràna farany amin' ny Andro Taloha (250 - 700 taor. J.K.) dia nihanizaka tena miandalana manodidina an' i Kônstantinôpla (izay lasa renivohitry ny Empira Rômana Atsinanana, na Empira Bizantina, sady lasa ivo vaovaon' ny kolontsain' ny tontolo grika) ny tontolo rômana tatsinanana izay nanana kolontsana grika, ary ny fielezan' ny kristianisma, izay nampanjavona ny fivavahana amin' andriamanitra maro, sy ny fiendahana miandalan' ireo andrim-piarahamonin' ny tanàna grika taloha rehetra, tamin' izany fotoana izany ihany, dia nanamarika ny fiafaràn' ny sivilizasiôna grika taloha.
Ny fiantraikan' ny kolontsaina grika dia hita koa tamin' ny siansa tao amin' ny tontolo arabo-miozolmana tamin' ny Andro Antenatenany, ary indrindra tao amin' ny tontolo tandrefana nahazoany ny sata falain-tahaka izay nohamafisin' ny endrika samihafan' ny kolontsaina grika taloha natao loharanon' ny aingam-panahy. Matetika dia lazaina fa ny kolontsaina grika no kolontsaina nanorina ny tontolo tandrefana. Ny zavatra tranainy hita tao ambanin' ny tany grika nanomboka tamin' ny taonjato faha-19 sy ny fomba fijery vaovao momba ireo lahatsoratra grika taloha izay niampita hatramin' ny vanimpotoana môderna dia nahafaha-nandalina sy nanavao ny fahalalana sy ny hafazoana izany sivilizasiôna izany.
Ny tanàn-dehibe dia tanàna onenan' olona maro ary efa ary voatra (ahitana lala-migodàna, trano lehibe, kianja malalaka, sns). Araka ny Firenena Mikambana, ny tanàn-dehibe dia velarana be olona mipetraka (tokony latsaky ny roanjato metatra ny halaviran' ny trano roa farafahabetsany), izay ahitana ny varotra, ny indostria, ny fianarana, ny pôlitika, ny kolontsaina... 
Milaza ihany koa ny FM tamin' ny taona 2008 fa maherin' ny 50 %n' ny olombelona no miaina any ambonivohitra.
Ny faritra Atsinanana Akaiky dia faritra mahafaoka ny ampahan' i Azia sy Afrika hatrany amin' ny faritra atsimo-atsinanan' ny lempona Levantina (faritra atsinanan' ny Ranomasina Mediteranea), hatrany amin' ireo tangoron-tendrombohitra itambaran' i Iràna sy i Afganistàna. Atao hoe Atsinanana Afovoany ihany koa izy matetika.
Ireo faritra ara-dafintany ao Azia
Fizaràm-paritra hafa ao Azia
I Kioba dia firenena ao Amerika Afovoany, ao amin' ny vondronosy Antilia (Antilles), any amin' ny Ranomasina Karaiba. Ny renivohiny dia i La Habana (na La Havane amin' ny teny frantsay). Ny tanàna lehibe indrindra dia ny renivohiny. Mirefy 109 887 km2 ny velarantaniny ary miisa 11 163 934 ny mponina ao aminy araka ny fanisana natao tamin' ny taona 2012. Ny faritr' orany dia −5. Ny fiteny espaniôla no fiteny ôfisialy any.
Manodidina ny 66 % amin' ny Kiobàna no taranaky ny mpanjana-tany espaniôla. Ny ampahany be amin' ny toekaren' i Kiobà dia fehezin' ny fanjakana: 90 %-n' ny sehatry ny indostria ary 70%-n' ny tany fambolena dia tantanan’ ny fanjakana.
Ny nosin' i Kiobà dia hitan' ilay tantsambo espaniola Christophe Columb tamin' ny taona 1492; ny Amerindiana no nonina tamin' izany fotoana izany. Ny fanjanahan-tany nataon' i Espaina dia nanomboka taona vitsivitsy tatỳ aoriana, tamin' ny taona 1511. Tamin' ny taona 1902 vao lasa repoblika mahaleo tena i Kiobà.
Raha vao tonga ny taona 1956 dia teraka ny fikomiana tamin' ny tafika maharitra. Anisan' ny mpikomy i Che Guevara sy i Fidel Castro; ity farany no nandray ny fahefana tamin' ny fomba ôfisialy tamin' ny taona 1959. Nampitsahatra ny fifandraisana rehetra tamin' i Etazonia ny mpitondra kiobàna fa nanatona ny Firaisana Sôvietika kôminista. Taorian' ny vanim-potoana fitokanana ara-diplômatika dia nipoitra indray teo amin' ny sehatra iraisam-pirenena i Kiobà, ary Kiobàna maro no nifindra monina tany Etazonia.
Firenena ao Amerika: Antigoa sy Barboda - Arjentina - Bahamasy - Barbady - Belizy - Bôlivia - Brezila - Dôminika - Ekoadôra - Etazonia - Goatemala - Goiana - Grenady - Haitỳ - Hôndorasy - Jamaîka - Kanada - Kioba - Kôlômbia - Kôsta Rika - Meksika - Nikaragoa - Orogoay - Panama - Paragoay - Però - Pôrtô Rikô - Repoblika Dôminikana - Salvadôro - Santa Losia - Santa-Kity-sy-Nevisy - Santa-Vinsanta-sy-Grenadina - Silia - Sorinama - Trinite-sy-Tôbagô -Venezoela
Kôntinenta eto an-tany
Ny Meksika, azo antsoina ihany koa hoe Fanjakana mivondron' i Meksika, dia firenena any Amerika Avaratra izay faritan' i Etazonia avaratra sy i Beliza sy i Goatemala any antsimo. Miisa 107 tapitrisa ny ny mponina any Meksika (20 tapitrisa ao amin' ny tanànan' i Mexico renivohitra).
Ny vohon-tany any Meksika dia manasongadina lembalemba midadasika be tendrombohitra; miorina any amin' ny 2 200 m ambonin' ny haabon' ny ranomasina i Mexico renivohitra. Misy volkano maro ny ao amin' io firenena io. I Rio Grande no no ony lava indrindra any: io ony io no ampahany be amin' ny sisintany manasaraka azy amin' i Etazonia.
Vondrona lehibe telo no mandrafitra ny mponin' i Meksika: ny Meksikana manam-piaviana espaniôla sy ny Amerindiana ary ny Safiotra (Mestizos) avy amin' ny Espaniôla sy ny Amerindiana. Ny ankabetsahan' ny mponina (75 %) dia mipetraka an-tanàn-dehibe; ny vangongon-tanànan' i Mexico (izay isan' ny lehibe indrindra eran-tany) irery dia onenan' ny 17 % amin' ny mponina ao Meksika. Maherin' ny 93 % amin' ny mponina no katôlika.
I Meksika no firenena faha-10 manan-karena indrindra eran-tany. Betsaka sy isan-karazany ny loharanon-karena voajanahary ao aminy, ka anisan' izany ny solitany (i Meksika no mpamokatra faha-6 lehibe indrindra eran-tany), ny etona voajanahary, ny arintany, ny vy, ny volamena, ny volafotsy.
Tantaran' ny sivilizasiôna malaza nisy talohan' ny nahatongavan' i Christophe Colomb tany Amerika aloha ny tantaran' i Meksika, anisan' izany ny Ôlmeka (vahoaka), ny Maia (vahoaka), ny Tôlteka (vahoaka) ary ny Azteka (vahoaka). I Francisco Fernández de Cordóba, mpikaroka tany vaovao, no Eorôpeana tonga tany Meksika voalohany. Zanatany espaniôla nanomboka tamin' ny taona 1535 i Meksika.
Nahazo ny fahaleovan-tenany i Meksika firenena ity tamin' ny taona 1821. Tamin' ny faran' ny Ady nifanaovan' i Meksika sy Etazonia (taona 1846-1848), dia nomen' i Meksika an' i Etazonia i California sy i Nouvelle-Mexique ary i Texas. Avy eo dia nifarana tamin' ny faharesen' i Frantsa ny "Ady tany Meksika" (taona 1861-1867); na izany aza dia tena tanjona ara-pôlitika lehibe tany Amerika ho an' ny emperora Napoléon III i Meksika.
Nipoaka ny Revôlisiona Meksikana tamin' ny taona 1911: i Emiliano Zapata sy i Pancho Villa no nitarika izany. Tamin' ny taona 1992, dia nanao sonia ny Fifanarahana momba ny Varotra Malalaka Amerikana Avaratra (Accord de libre-échange nord-américain na Alena) niaraka amin' i Etazonia sy i Kanada i Meksika: isan' ireo faritra ara-barotra lehibe indrindra eran-tany izany.
Tamin' ny taonjato faha-16, nampilefitra ny foko Azteka ny Espaniôla entin' i Hernán Cortés miaraka amin' ny foko rehetra izay fahavalon' ny Azteka noho ny hatsaran' ny fitaovam-piadiany ary ny habetsahany rehefa miady miaraka amin' ny tafika espaniôla. Nanafika ny Espaniôla sy ny foko havany nonina manodidina ny tanànan' i Mexico ny Azteka, taorian' io dia nisy fandringanana nampitondraina ny anarana hoe Noche Triste tamin' ny taona 1520. Io fandringanana io sy ny aretina nentin' ny Eorôpeana avy any Eorôpa no nampiongana ny fahefana azteka tamin' ny taona 1525.
Taorian' izay faharesena sy fandringanana ny foko azteka izay, nozanahan' ny Espaniôla i Amerika Afovoany. Ny anaran' ny zanatany espaniôla ao Amerika Afovoany dia Espaina-Vaovao. Ny sisintany avaratr' io Espaina-Vavao io dia tonga hatrany atsimon' i Etazonia (izany hoe eo amin' ny misy an' i California, i Arizona, i Meksika-Vavao ary i Texas ankehitriny). Efa nitsangana ny tanàna meksikana lehibe (Mexico eo amin' ny toeran' i Tenochtitlán), Guadalajara sy Pueble ary Monterrey.
Taorian' ny fanjanahan-tany espaniôla, dia tonga tao Espaina-Vavao ny misiônera espaniôla mba hampiova finoana ny tompontany. Anisan' ireo misiônera ireo, nefa niavaka, i Bartolomé de las Casas, amin' ny faniriany hiaro ny foko tompontany.
Nanomboka tamin' ny taona 1535, ny fandrindràna ny zanatany Espaina-Vavao dia nomena ny mpanjaka faharoa. Ny voalohany dia i Antonio de Mendoza, izay notendren' i Charles V.
Nandritra io fe-potoana io, diai nihananan-karena ny Empira Espaniôla tamin' ny alàlan' ny fitsentserana ny harena an-kibon' ny tany toy ny volamena sy ny volafotsy) ary koa tamin' ny fambolena (fary hanamboarana ny siramamy, kafe) kanefa amin' ny lafiny isan' ny mponina, diai nihena izaitsizy ny isan' ny mponina tompon-tany noho ny asa an-terivozona sy ny aretina. Vinavinaina fa talohan' ny nahatongavan' ny Espaniôla, diai 25 tapitrisa ny isan' ny mponina tao afovoan' i Meksika. Iray tapitrisa sisa izy ireo tamin' ny taona 1650.
I Meksika dia firenena any Amerika Avaratra. Mizara sisintany amin' i Etazonia izy (3 326 km) any avaratra, amin' i Belizy (1 936 km) ary amin' i Goatemala (962 km) any atsimo. Ny velaran' i Meksika dia misy 1 972 550 km² raha isaina ao ny nosy an' i Meksika any ampovoan-dranomasina. Mitotaly 2,7 tapitrisa km2 ny velaran' ny ZEE an' i Meksika. Manana ny nosy Guadalupe sy ny nosy Revillagigedo (ao amin' ny Ranomasimbe Pasifika) i Meksika.
Misy afotroa maromaro ihany koa any Meksika. Ny tendron' i Orizaba dia manana haambo 5 700 m. 10 m monja anefa ny haambon' i Laguna Salada. Misy horohorontany matetika ny any Meksika.
Amin' ny harena an-kibon' ny tany, misy volafotsy, varahina, etona viajanahary, volamena, solitany, firamainty ary fanitso ny any Meksika
Firenena ao Amerika: Antigoa sy Barboda - Arjentina - Bahamasy - Barbady - Belizy - Bôlivia - Brezila - Dôminika - Ekoadôra - Etazonia - Goatemala - Goiana - Grenady - Haity - Hôndorasy - Jamaîka - Kanada - Kioba - Kôlômbia - Kôsta Rika - Meksika - Nikaragoa - Orogoay - Panama -  Paragoay - Però - Pôrtô Rikô - Repoblika Dôminikana - Salvadôro - Santa Losia - Santa Kity sy Nevisy - Santa-Vinsanta-sy-Grenadina - Silia - Sorinama - Trinite sy Tôbagô -Venezoela
Lahatsoratra ilaina
I Soisa dia firenana ao Eorôpa. Mamaritra azy ao avaratra i Alemaina, ao atsinanana i Aotrisy, ao atsimo i Italia, ary ao andrefana i Frantsa. Ny anarany lava dia Confœderatio Helvetica (CH raha hafohezina). I Soisa dia firenena tsy manana morontsiraka. Ireo Tendrombohitra Alpa sy renirano ary farihy maro no mameno ny toerana rehetra any. Efatra ny fiteny fampiasa any Soisa dia ny fiteny alemana (65 %), ny fiteny frantsay (19 %), ny fiteny italiana (3 %) ary ny fiteny rômansa.
I Soisa dia fivondronana kaonto miisa 26 Manana traikefa hatry ny ela amin' ny tsy fiankinana na amin' iza na amin' iza i Soisa ary mampiantrano fikambanana iraisam-pirenena maro. Anisan’ ireo vahoaka manan-karena indrindra maneran-tany ny mponina any Soisa; miompana amin' ireo sehatr' asa mahakasika ny fizahàn-tany, ny fandraharahana ara-bola, ny hairaha avo lenta ary ny raharaham-barotra ny toekarena any Soisa.
Tantaran' ny Helveta, izay vahoaka seltika tao Galia (na Gaoly), aloha ny tantaran' i Soisa. Azon’ i Jolio Kaisara ny faritra misy an' i Soisa tamin' ny taona 58 tal. J.K. Taty aoriana dia nanjakazaka aminy ny vahoaka isan-karazany tamin' ny "Fananiham-bohitra lehibe" tamin' ny taonjato faha-4 hatramin' ny taonjato faha-5 taor. J.K. Ny fivakisan' ny Empira Karôlinjiana tamin' ny taonjato faha-10 dia nahafahan' ny Kônfederasiôna Soisa tamin' ny taona 1291 niforona: izany no "fianianana tao Rütli" izay voalaza fa nandrasan' i Guillaume Tell. Nandao ny Empira Masina Rômana Jermanika ny Kônfederasiôa Soisa tamin' ny taonjato faha-14: nahazo ny fahaleovan-tenany izy tamin' ny taona 1499. Tany Soisa, sahala amin' izay niseho tamin' ny faritra maro tany Eorôpa, dia voamariky ny fifanolanana teo amin' ny Katôlika sy ny Prôtestanta ny taonjato faha-16 sy faha-17, noho ny Refôrma prôtestanta sy ny Refôrma katôlika. Nisy akony goavana teo amin' i Soisa tamin' ny faramparan' ny taonjato faha-18 ny Revôlisiôna frantsay.  Tamin' ny taona 1815 dia nankato ny maha firenena tsy miandany an' i Soisa ny kôngresy natao tao Vienna, izay nandamina indray an' i Eorôpa taorian' ireo Ady Napôleôniana. Araka izany, tamin' ny taonjato faha-20 dia tsy nandray anjara amin' ireo Ady Lehibe roa i Soisa. Taty aoriana dia nanda ny hiditra ao amin' ny Vondrona Eorôpeana i Soisa nefa niditra ao amin' ny Firenena Mikambana izy tamin' ny 2002. 
Firenena ao Eorôpa
Albania - Alemaina -  Andôra -  Aotrisy - Belzika - Bielôrosia - Bolgaria - Bôsnia-Herzegôvina - Danemarka - Espaina - Estônia - Fanjakana Mitambatra - Finlandy - Frantsa - Grisia (na Gresy) - Hôngria (na Hongaria) - Irlanda - Islandy - Italia - Jeôrjia - Kipra (na Sipra) - Krôasia (na - Krôatia) - Letônia - Liktenstaina - Litoania - Loksemborga - Masedônia Avaratra (na Makedônia Avaratra)- Malta - Môldavia - Môntenegrô - Nederlandy - Nôrvezy - Okraina - Pôlônia - Pôrtogaly - Tsekia - Romania - Rosia - San-Marîno - Serbia - Slôvakia - Slôvenia - Soeda - Soisa - Tsekia - Vatikàna.
33°19′52″N 44°26′01″E﻿ / ﻿33.33100°N 44.43367°E﻿ / 33.33100; 44.43367I Bagdad na Baghdad dia tanàna renivohitr' i Iràka, miorina ao afovoany atsinanan' ilay firenena ary mahatazana ny morony havia amin' ny ony Tigrisy na Tigra.
Tanàna lehibe indrindra ho an’ ny taozavabaventy any Iràka i Bagdad izay manana orinasa mpanadio solitany, mpamokatra sakafo, mpandona hoditra ary mpanao kofehy. Ny famokarana asa tanana nentim-paharazana (zaitra, fanefena firavaka, asa hoditra, ary karipetra, indrindraindrindra) dia amidy eny amin' ny bazary, izay mampiavaka an’ ilay tanàna.
I Bagdad no fihaonan' ny fitaterana ana habakabaka sy amin’ ny lalana ary an-dalamby ao amin' ilay firenena. Sedrain' ny fahatondrahan’ ny ony Tigrisy na Tigra ity tanàna ity na dia teo aza ny fanamboarana fefiloha hiarovana azy. Ny fanamboarana ny tohodranon’ i Samarra sy ny lakandrano fanarian-dranon’ i Wadi tamin’ ny taona 1956 no nahafahana nanao fanorenana vaovao.
Amin' ny vavahady fefy malaza, izay naorina tamin' ny taonjato faha-11, dia ny Vavahady Afovoany ihany no mbola mijoro, izay novana ho Tranombakoky ny Fitaovam-piadiana. Saripika no sisa tavela amin' ny Vavahadin' ny Talisman, izay simba tamin' ny taona 1917. Ny maozôlean’ i Suhrawardi dia voaorina tamin' ny taona 1234. Ny lapa abasida naorina manodidina ny taona 1179 sy ny sekoly Al-Mustansiriyah, izay kôlejy lehibe momba ny fianarana lalàna naorina tamin' ny taona 1232 izay novana ho tranombakoka ihany koa, dia niharan' ny daroka baomba tamin' ny taona 1991 sy tamin' ny taona 2003.
I Bagdad ihany koa no misy ny kôlejy sy ny Môskea Mirjaniyya (izay nipetrahan' ny tompomenakely mesôpôtamiana maro), ary koa ny tranobe maro naorina vao haingana, toy ny Maozôlean’ i Abu Hanifa sy ny fasan' i Abd al-Kadir. Tanànan’ ny oniversite i Bagdad.
Nantsoina tamin' ny fomba ôfisialy hoe Madinat al-Salam, (ilay "Tanànan' ny Fiadanana") i Bagdad, izay naorina araka ny fanapahan-kevitry ny kalifa abasida faharoa Al-Mansur tamin' ny taona 762, eo amin' ny morony andrefan' ny ony Tigrisy, manoloana ny tanàna kelin' i Bagdad, "la Dieudonnée". Naharitra efa-taona ny fanamboarana azy ary nampiasa olona miisa 100 000 any ho any.
Nanaraka drafitra faribolana manana savaivo 2 km, manana manda telo sosona izy, izay misy vavahady efatra. Lalana malalaka maro no aleha avy eo amin' ireo vavahady ireo mankeo afovoan-tanàna, eo amin’ ny Lapan' ny Kalifa sy eo amin’ ny môskea, voahodidin' ny rindrina voalohany. Ny manda  faharoa dia mametra ny toerana natokana ho an' ny tafika ary ny manda fahatelo no miaro ny mponina. Ny vakin-tanàna natokana ho an’ ny mpivarotra na bazary dia eo ivelan' ireo manda ireo, ao Al-Karkh.
Niroborobo nyh fandrosoan' ilay tanàna tamin' ny fitondran' i kalifa Harun al-Rashid, izay tantaraina ao amin’ ny Anganon' ny Alina Iray amby Arivo. Tamin' ny fahafatesan’ i Harun al-Rashid, ny adim-pandovàm-pitondrana teo amin' ny zanany roa lahy dia nandrava ny ampahany amin’ ilay Tanàna Boribory (812-813). I Bagdad anefa dia nijanona ho foibe ara-barotra sy ara-kolontsaina lehibe ary niroborobo ao ny fampianarana matematika. Nanomboka tamin' ny 1258 ny fihen-danjan’ ily tanàna rehefa nandroba azy ny miaramilan' ny soltana môngôly Hulagu, zafikelin' i Genghis Khan, ary namono ny kalifa abasida farany.
Noravan’ i Tamerlan, soltana môngôly hafa, indray i Bagdad tamin’ ny taona 1401, sy tamin' ny fitondran’ ny Safavida tamin’ ny taona 1508. Tamin’ ny taona 1534 dia azon’ ny Tiorka Ôtômana ilay tanàna.
Nalain’ ny Persiana indray i Bagdad tamin’ ny taona 1623 ary nitazona azy io mandra-pahazoan' i Torkia azy indray tamin' ny taona 1638. Tamin’ ny 11 Marsa 1917 dia azon’ ny tafika britanika izy, ary tamin’ ny taona 1921 dia voafidy ho renivohitry ny Fanjakan' i Iràka i Bagdad, fanjakana izay lasa Repoblikan' i Iràka tamin' ny taona 1958. Nanimba mafy ny tanàna ny daroka baomba tamin' ny Adin' ny Hoala tamin' ny taona 1991.
Istanbul (amin'ny fiteny tiorka: İstanbul) dia renivohitra ara-toe-karen' i Torkia izay eo amin'ny lafy eorôpeanin' i Torkia. Istanbul no tanàna eorôpeanina lehibe indrindra amin' ny lafiny isa-mponina ary tanàna fahatelo lehibe indrindra amin' ny lafin' ny velarantany. Io tanàna io no renivohitry ny Empira Ôtômana hatramin' ny taona 1923. Ny anarana nentin' io tanàna io tamin' ny Andro Taloha dia na Bizantioma (latina: Byzantium) na Kônstantinôpla na Kônstantinôpôlisy (grika: Κωνσταντινούπολις / Konstantinoúpolis). 
Amin' ny maha seranana an-dranomasina azy dia ivon-toeram-pifanakalozan' i Torkia i Istanbul. 
Tany amin' ny taona 660 tal. J.K. no namoronana ny tanànan' i Bizantioma. Ny tanàna fantatra amin' ny anarana hoe Istanbul ankehitriny dia anisan' ny tanàna manan-danja indrindra amin' ny tantaran' i Eorôpa. Nandritra ny 1600 taona nananganana azy ho Kônstantinôpla nanomboka tamin' ny taona 330, dia renivohitry ny Empira Rômana ary ny Empira Bizantina ary ny Empira Ôtômana ilay tanàna. 
I Mombay (Marathi: मुंबई, Mumbaī [mumbəi], dia tanàna any India.
35°41′22″N 139°41′30″E﻿ / ﻿35.689500°N 139.691710°E﻿ / 35.689500; 139.691710Tokyo dia tanàna ao amin'ny prefektioran'i Tokyo ao Japana.
Ny isam-ponina dia 8336599 mponina tamin'ny taona 2017.[1]
I Ganga dia ony any Azia izay mamakivaky an' i India sy Bangladesy. Atao hoe Ganga izy any India fa Padma kosa any Bangladesy. Mirefy 2 525 km ity ony ity ary miakatra any amin' ny faritra andrefan' i Himalaià any amin' ny fanjakan' i Uttarakhand any India. Mikoriana mianatsimo sy miantsinanana mamakivaky ny Lemaka Gangetika any avaratr' i India izy io, ary mihazo ny sakeli-drano ankavanana, i Yamuna, izay miakatra any amin' ny faritra andrefan' i Himalaià Indiana, ary ny sakeli-drano ankavia maromaro avy any Nepaly izay miantoka ny ampahany betsaka amin' izany.
Ny Ranomasimbe Pasifika, na Ôseana Pasifika, mivelatra amina velarana 166 241 700 km², dia ranomasimbe mivelatra indrindra eto an-tany. Mamaritra an'i Ôseania izy ary nosy sy tamba-nosy sasantsasany an'i Azia (Japàna, Filipina, Insolindia). Voarafaritr'i Azia, i Aostralia, i Amerika  sy ny Ranomasimbe Atsimo izy. Ny fariny amin'ny Ranomasimbe Atsimo dia eo amin'ny laharam-pehintany faha 60. Ny Ranomasimbe Pasifika atsinanana sy andrefana dia voasaraka ny laharan-jarahasina faha 180.
Ao amin'ny Ranomasimbe Pasifika no mahita ny tevana lalina indrindra eto an-tany, ny halalin'izy ireo dia mety mahatratra 10 kilometatra mahery ohatra ny tevan'i Korily, i Marianina, ary i Filipina. Betsaka ihany koa ny harandriaka ohatra ny Nosy Krismasy, ny atoll mivelatra indrindra ary antitra indrindra eto an-tany.
I Pasifika dia be toerana ivoahan'ny vatomiempo mafana avy any anivon-tany (hotspot). Ny hotspot dia mampisy ny tamba-nosy toy ny nisy Hawaii-Empereur ary ny tendrombohitra ambanin-dranomasina Louisville.
Ny sisin'ny Ranomasimbe Pasifika dia ny fehin'afo (ceinture de feu) afatsy ny atsimo mankany amin'i Antarktika. Avy amin'io fehin'afo io ny horohorontany mampisy ny tsonamy. Tamin'ny 1900 ka hatramin'ny 2004, tsonamy 796 no hita, ary 17% tamin'izy ireo no nisy tany Japàna. Ny ivontoerana iraisam-pirenena fanairana, ny Pacific Tsunami Warning Center, dia asaina mitazana sy manaitra ny mponina na ny governemanta raha mety hitera-doza ny tsonamy.
I Sahara dia tany efitra lehibe ao amin' ny tapany avaratra amin' i Afrika izay mivelatra avy any amin' ny Ranomasimbe Atlantika hatrany amin' ny Ranomasina Mena, izy no tany efitra lehibe indrindra eto ambonin' ny tany izay manana sakany mirefy 1 500 km sy halava mirefy 5 200 km avy any atsinanana miankandrefana ary velerana 9 000 000 km2, ka ny 200 000 km2 dia ahitana tany azo volena tsindraindray. Firenena iraika ambin' ny folo no mitsinjara an' i Sahara, dia i Marôka sy i Aljeria sy i Tonizia sy i Libia sy i Ejipta sy i Maoritania sy i Malý sy i Nijera sy i Tsady sy i Sodàna ary i Sahara Andrefana. 
I Sahara dia atao hoe الصحراء الكبرى al-Ṣaḥrāʾ al-Kubrā amin' ny fiteny arabo, fa ⵜⵉⵏⵉⵔⵉ  / Tiniri na Tenere kosa amin' ny fiteny berbera.
Taloha elabe dia faritra mando i Sahara, araka  ny sary hosodoko hita tao amin' io faritra io, nefa ankehitriny dia lasa tany efitra mafana indrindra eto amin' izao tontolo izao izy. Natao lalana ho an' ny raharaham-barotra i Sahara taloha ka tandaha-biby mpitatitra no niantoka izany teo anelanelan' i Afrika Avaratra sy i Afrika atsimon' i Sahara. Mandray anjara amin' ny fiharian-karena maneran-tany i Sahara noho ny fitrandrahana ny harena an-kibon' ny tany toy ny fôsfaty sy ny solitany hita ao hatramin' ny taonjato faha-20.
Fizaram-paritra ao Afrika:
Faritra hafa:
