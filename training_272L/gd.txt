'S e deilbhear, peantair, cruth-ealantair, ailtire agus bàrd Eadailteach a bha ann am Michelangelo Buonarroti (ainm slàn Michelangelo di Lodovico Buonarroti Simoni, IPA: /mikeˈlandʒelo di lodoˈviːko ˌbwɔnarˈrɔːti siˈmoːni/, 6 am Màrt 1475, Caprese-18 an Gearran 1564, An Ròimh). Bha e beò aig àm Linn an Ath-bheòthachaidh. Am measg nan ìomhaighean snaighte as ainmeile leis tha David agus Pietà vaticana, agus tha e cuideachd glè chliùiteach air sàilleibh nan dealbhan air ballachan is mullach a' Chaibeal Sistine.[1] Thug e buaidh uabhasach làidir air El Greco.
David
Pietà vaticana
Là a' Bhreitheanais , Caibeal Sistine
Cruthachadh Àdhaimh, Caibeal Sistine
B’ e Miguel de Cervantes Saavedra saighdear, dràmaire, ùghdar, bàrd agus sgrìobhadair dràma às an Spàinn on Aois an Òir. Tha e coltach gun do rugadh e air an 29 an t-Sultain 1547 ann an Alcalá de Henares is gun do chaochail e ann am Madrid air an 22 an Giblean 1616 ged nach do deach e a thìodhlacadh ach an ath latha is le sin chan eil an ceann-latha sin cho soilleir co-dhiù. Sgrìobh e Don Quijote, fear de na fìor-nobhailean a bu thràithe.[1] Tha Cervantes cho ainmeil san Spàinn ri William Shakespeare ann an Sasainn neo Luís Vaz de Camões sa Phortagail. Thug an nobhaileag bheag Lazarillo de Tormes buaidh uabhasach fhèin làidir airsan.
'S e bàrd Laidinneach a bha ann am Publius Vergilius Maro (air a tha sa Bheurla nas cumanta dìreach Virgil). Rugadh e ann an baile beag Andes air 15 Dàmhair 70RC agus bhàsaich e ann an 19RC. Mar as trice bhitheadh e a sgrìobhadh mu dhiathan agus fionn-sgeul. Is e Aeneid am pìos bàrdachd as ainmeile aige.
B' e aon de na seinneadairean agus luchd-ciùil as ainmeile san Fhraing a bh' ann an Édith Piaf (IPA: edit pjaf, Fìor ainm: Édith Giovanna Gassion, Paris, 19 an Dùbhlachd 1915–Plascassier, 11 an Dàmhair 1963) agus dh'fhàs i ìomhaigh dhùthchail. Nochd a seinn a beatha dhochannach, bhrònach, le a neart a bhith òrain-ghaoil thiamhaidh air seinn ann am guth caointeach. Tha "La vie en rose" (1946), "Hymne à l'amour" (1949), "Milord" (1959), agus "Non, je ne regrette rien (1960) am-measg a h-òrain ainmeile.
A dh'aindeoin na mòran eachdraidhean-beatha uimpe, tha mòran na beatha Édith falaichte le rùn, a' gabhail a-steach a breith. Rugadh i Édith Giovanna Gassion ann an Belleville, Paris, an ceàrn an imreachais àird air thoirt iomradh air nas fhadalaiche le Daniel Pennac. Thuirteadh sgeulachd shean gun rugadh i air a' chabhsair na Rue de Belleville 72, ach thuirt a teisteanas-breith oifigeil gun rugadh i aig an Hôpital Tenon,[1] an taigh-leighis airson an ceàrn na Belleville. Thugadh an t-ainm Édith dhi airson an banaltram Breatannach A' Chogaidh Mhòir, Edith Cavell, a bha air chur ri bàs air a' chuideachadh saighdearan Frangach a theicheadh bhon bhraighdeanas na Gearmailte. Thòisich piaf— mith-chainnteachas a' Pharas airson "gealbhonn"—cho leas-ainm gum fuair i 20 bliadhnaichean na b' fhadalaiche.
'S e ban-dùthchasach leth-Eadailteach de Livorno a bh' ann a màthair, Annetta Giovanna Maillard (1895–1945). Bha i aig obair cho seinneadair nan taigh-seinnse fodhan ainm Line Marsa.[1] 'S e lùth-chleasaiche na t-sràide a bh'ann an athair Édith, Louis-Alphonse Gassion (1881–1944)[2] le eòlas an taighe-chluiche. Bha gu luath Édith trèigte le a màthair agus bha a h-athair sa' Chogadh, 's mar sin dh'fhuirich i fad ùine ghoirid leis a' mhàthair a màthar, Emma (Aïcha) Saïd ben Mohammed (1876–1930), a bha 'na Ban-Cabileach. Gu goirid an dèidh sin, ghabh an t-athair Édith a nighean a dh'fhuireach le a mhàthair, a bha 'na bhana-mhaighstir taigh-strìopachas ann an Normandie, agus an uair sin thill e dhan dh'armailt Fhraingich ann an 1916. Chuidich na strìopaichean a dh'àrach Édith.
As na h-aoisean trì ri seachd, bha air aithris Édith dall, a' fulang bho cor na t-sùla, 's dòcha at-còirne; agus as na h-aoisean ochd ri ceithir deug, bha i air aithris bodhar. A-rèir ri aon a h-eachdraidhean-beatha, fhuair i a lèirsinn air ais nuair ann an mar a tha iomradh air thoirt air cho "mìorbhail", an dèidh chruinnich na strìopaichean a seanmhair airgead ga cur air taisdeal a thoirt urram ri Thérèse de Lisieux. Ann an 1929, aig an aois 14, cheangail i le a h-athair 'na ghnìomhan na t-sràide air feadh na Frainge, far an sheinn i gu follaiseach air a' chiad àm. An uair sin ghabh i seòmar aig an Grand Hôtel de Clermont (18 rue Veron, Paris 18ème) agus dhealaich i bhuaithe, a' dol a slighe fhèin cho seinneadair-sràide anns an Pigalle, Ménilmontant, agus na h-iomall-bhailtean na Paris (th' ann iomradh ri seo 'san òran "Elle fréquentait la Rue Pigalle" (Thadhail I an Sràid Pigalle). Cheangail i le a leth-phiuthar Simone Berteaut ("Momone")[1] 'san oidhirp seo, agus dh'fhàs an dithis buan-chàirdean sa' mhiastadh. Bha i mu dheidhinn 16 bliadhna a dh'aois nuair thuit i ann am gaol le gille-fritheil, Louis Dupont. Aig an aois 17 rugadh an aon pàiste aice, caileag ainmichte Marcelle, a bhàsaich aig dà bliadhna a dh'aois à fiabhras eanchainne.[2] Mar a màthair fhèin roimhpe, lorg Édith ag àrach pàiste doirbh fad fhuireach beatha air na sràidean, 's mar sin dh'fhàgtadh i gu tric Marcelle na h-aonar fad a neo-làthaireachd, agus ghabh Dupont an nighean a dh'àrach leis fhèin roimh a' bhàs Mharcelle mìosan na b' fhadalaiche. 'S e drùisear a bh' ann an ath-leannan Édith, Albert, agus ghabh e roinn-pàighidh as an airgead gun d' rinn i le seinn ann an iomlaid ann an iomlaid nach cuirteadh e spàirn oirre a dh'fhàs strìopach; chuir caraid Édith, nighean thlàth ainmichte Nadia, làmh 'na beatha fhèin nuair bha i air chur aghaidh air an smaoin de fàs strìopach agus cha mhòr nach do chuir Albert peilear tro Édith nuair bhris i am càirdeas oir a' bhàis Nadia.
B' e maraiche, fear-tomhais agus rannsachair a bha ann an James Cook (1728-1779).
Mar oifigear an Cabhlach Rìoghail na Breatainne, rinn e trì bòidsean tomhais/rannsachaidh dhan Chuan Sèimh, 1768-1771, 1772-1775 agus 1776-1779.
Rugadh e 28mh an Dàmhair 1728, mac sgalaig, aig Marston faisg air Cleveland an Siorramachd York. Cha d'fhuair e ach bun-sgoileadh. Nuair a bha e trì bliadhna deug a dh'aois chaidh a fhasdadh fo bhonn ri ceannaiche anns a' bhaile iasgaidh de Staithes air oir Siorramachd York. Cha do dh'fhan e fada anns an dreuchd sin, ach chaidh a fhasdadh fo bonn ri neach-sheilbh luing à Whitby. Thàinig e a-mach na mharaiche agus bha e grunnan bliadhna an malairt a' ghuail agus malairt na Bailtic.
Ann an 1755, chaidh e do Cabhlach Rìoghail na Breatuinn, a' seòladh a roimhe na cruinn ach taobh a-steach ceithir bliadhna dh'èirich e gu inbhe maighstear-seòlaidh. Bha e, as deidh sin, mu deich bliadhna a' seòladh mun oirthir An Talamh Ùr agus beul Abhainn Naoimh Labhrainn, air longan-tomhais a bha ri tomhais an oirthir agus cruthaich cairtean agus leabhraichean phiolaid. Fad 's a bha e air an obair seo, ionnsaich e matamataig dha fhèin agus rinn e fhèin-ullachadh airson obair as àirde. 
Rinneadh leifteanant dheth an 1768, agus thoireadh dha uallach a ghiùlan expedition Saidheansail gu Haiti a thomhais trasnadh Bhèineas a bha ri tachairt air 3 Ògmhios 1769. Air an slighe dhachaidh sheòl e suas an taobh sear de Astràilia, ga chairteachadh aig a h-aon am, mun do rinn e air an iar, a' seòladh eadar Gini Nuadh agus e Astràilia, sgrìob a chuir as an creideamh gu robh mòr-thìr deasachd a shìneadh gu tuath ri 40°Deas. Nuair a thill an luing gu Breatuinn rinneadh chomandair dheth. 
Chuireadh e ri dreuchd air tìr airson beagan mìosan ach an ath bhliadhna, chuireadh e os cionn iomairt rannsachaidh eile. Bha amas a' bhòidse seo a thomhais meud de Antartica. Thug Cook an long-thomhais cho fada dhan deas gun b' urrainn dha, a sheòl mun agus a phlot crìochan den deigh a chuairteachas Antartica. Nuair a thill e bhon tomhais seo an 1775 rinneadh làn-chaiptean dheth.
Air a bhòidse mu dheireadh fhuair e bàs aig Hawaii, an sabaid le tùsanaich, (17 Faoilteach 1779).
B' e matamataigear às an Eilbheis a bha ann an Leonhard Euler.
Rugadh e ann am Basel, 15 Giblein 1707, is cha do dh'ionnsaich e matamataig mus deach e gu Oilthigh Bhasel aig aois 14, far an do theagaisg Johann Bernoulli e. Fhuair e obair aig Acadamh nan Saidheansan ann an St Petersburg ann an 1726 is dh'imrich e dhan Ruis ann an 1727. Ann an 1741 thug Frederick Mòr cuireadh dha a dhol gu Berlin far an do stèidhich an Rìgh Acadamh nan Saidheansan ùr is mhair Euler an sin 25 bliadhna. Thill e gu St Petersburg ann an 1766. Ged a dh'fhàs e dall an dèidh do thinneas dh'obraich e air fradharc-eòlas am measg seòrsaichean eile de mhatamataig is de fhiosaig. Chaochail e le fuil-ruith 18 Sultain 1783.[1]
B' e Confucius (gu tradaiseanta 551 RC - 479 RC) feallsanaiche ainmeil Sìonach. Bha buaidh mhòr aig a shaothair air dòigh beatha agus smaoineachadh ann an Aisia an Ear. 
B' e feallsanaiche poileataigeach às a' Ghearmailt a bha ann an Karl Heinrich Marx (Trier, 5 an Cèitean, 1818 – Lunnainn, 14 am Màrt 1883). Bhitheadh e a sgrìobhadh mu airgeid agus cumhachd. Cuide ri Friedrich Engels, stèidhich e an fheallsanachd phoilitigeach ris an canar Co-mhaoineas anns an duilleachan no pamflaid "am Manifesto Commanach" a thàinig a-mach ann an 1848. An dèidh seo 's e 'Marxachas' a dh'èighear air na smuaintean aige.
Bha e na oileanach sna oilthighean ann am Bonn agus Berlin. Dh'imrich e do Pharas ann an 1843, far an do choinnich e Engels, agus Lunnainn ann an 1849. Tha mòran den bheachd gur e an leabhar is cudromaiche aige Das Kapital a sgrìobh e tarsainn air trì deichead agus far an do bhris e sìos, bheachdaich e agus gu ìre dh'ainmich e an seòrsa eaconamas ris an canar Kapitalismus (Gàidhlig: calpachas) san latha an diugh. Bha e a' dol an aghaidh bheachdan eaconamas libearalaich agus lean mòran deasbaid eadar an fheadhainn a tha ag aontachadh leis agus an fheadhainn nach eil. A rèir Marx,[1] bidh còmhstri ann eadar a' Bhùirdeasachd agus am Mòr-shluagh an-còmhnaidh. 
Dh'ùghdar e gu leòr leabhraichean eile mu iomadach cuspair cuideachd. Ged a chaidh a bhreith anns a' Ghearmailt bha aige ri gluasad dhachaigh glè thric oir nach bu chaomh le toir dhaoine na beachdan aige agus mu dheireadh rinn e a dhachaigh ann an Lunnainn agus dh'fhuirich e an sin gus an do bhàsaich e ann an 1883. Thug na sgrìobh agus na rinn e buaidh mhòr air Fidel Castro agus Paulo Freire.
Dh'ainmicheadh an Oilthigh Leipzig air eadar 1953 agus 1990.
B' e Alasdair Uaibhreach[1] (Beurla: "Alexander the Great"; Greugais: Αλέξανδρος ο Μέγας, Aléxandros ho Mégas; 356 RC–323 RC)) fear de na comandairean as buadhaiche ann an eachdraidh an t-saoghail. Ann an litreachas Zoroastrianach tha an Alasdair mallaichte air, oir tug e buaidh air an Impireachd Phearsach, agus chuir e am prìomh-bhaile Persepolis gu sgrios. 
As dèidh aonaidh eadar bailtean Seann-Ghrèige, fo smachd athair, Phillip II a' Mhakedonía, bhuannaich Alasdair an aghaidh an Impireachd Phearsach, Aisia Bheag, Siria, Phoenicia, Gaza, An Èipheit, far an do stèidhich e Alexandria,[2] Bactria agus Mesopotamia, agus leudaich e an ìmpireachd aige cho fada ri Punjab. Dh'inntrigeadh Alasdair coigrich san arm agus riaghladh aige. 
As dèidh dà bhliadhna dheug de shabaid, chaochail Alasdair, bhon chùis neo-aithnichte, is dòcha mailèiria, am fiabhras-breac neo encephalitis bìorasach.
Rugadh a' Bàn-righ Ealasaid I air 7 an t-Sultain 1533 agus chaochail i air 24 am Màrt 1603.
Tha deamacrosaidh, sluagh-fhlaitheas no daonfhlaitheachd a’ ciallachadh nuair a tha sluagh air an riaghladh leis an t-sluagh. Mar is àbhaist, bidh taghaidhean ann, agus tha bhòta aig a’ mhòrchuid de dhuine.
Bha deamocrosaidhean aig na Sean-Lochlannaich, agus na Sean-Greugaich.
Ain-Riaghailteachd  •  Calpachas • Co-mhaoineas • Faisisteachas  • Marxachas  •  Nàsachd  • Libearalas  • Sòisealachd
'S e rud, ged a tha e cruthach no eascruthach, as urrainn do dhaoine iomlaideachadh airson bathar no seirbheisean a tha ann an airgead.
Bidh daoine a' cleachdadh cùinnean is nòtaichean-banca mar airgead ach gu math tric bidh daoine cuideachd a' cleachdadh cairtean-banca no fònaichean no uaireadairean airson airgead a ghluasad o chunntas gu cunntas.
Tha an t-ainm a dol à Laideann argentum agus tha e a' ciallachadh na meatailte cuideachd.[1]
Tha a’ Ghàidhlig annasach air sgàth gu bheil mòran chànanan a’ cleachdadh an t-ainm “òr” san àite “airgead”, m.e. Gearmailtis Geld.
'S e crìochnachadh leatromachd a tha ann an casg leatruim.
Tha casg leatruim laghail ann an Alba on Achd Casg Leatruim (1967). Chan eil casg leatruim ri fhaighinn air iarrtas. Feumaidh dà lighiche aontachadh ri chèile air adhbhar anns na Riaghailtean Casg Leatruim (Alba) (1991) is fios a thoirt do dh'Àrd-Oifigear Slàinte na h-Alba.[1] B' e cumhachd ghlèidhte fo chùram Westminster a bha ann an casg leatruim ron Achd na h-Alba (2016) air sgàth 's gun do chreid am Prìomhaire, Tony Blair, gum biodh buaidh mhòr na h-eaglaisean air a' phàrlamaid ùr. Chaidh an lagh atharrachadh mar phàirt den ath-leasachaidhean an dèidh do Choimisean Mac a' Ghobhainn.[2]
Is e cànan Innd-Eòrpach a tha ann an Greugais (ελληνικά).
Is e sgrùdadh de dh'eagar chànain agus an dàimh eadar mìrean chànain a tha ann an gràmar.
Tha gràmaran ann aig a h-uile ìre de chànain:
’S e corpas de theacsaichean sgrìobhte a th’ ann an litreachas, aig bun-ìre. Mar as trice, gus a bhith ga chunntadh mar theacsa litreachasail, feumaidh teacsa a bhith a’ cleachdadh a’ chànain sa bheil e sgrìobhte ann an dòigh neo-àbhaisteach no ealanta, no a bhith a’ buntainn ri cuspairean inntleachdail no feallsanachail.
Faodar “litreachas” a roinn a rèir a nàdair fhìrinnich (no neo-fhicseanail) no neo-fhìrinnich (no fhicseanail), no a rèir a dhòigh-sgrìobhaidh — an e rosg no bàrdachd a th’ ann — no a rèir a ghnè — m.e., nobhail, sgeulachd, dràma.
’S ann às an fhacal litir a tha am facal litreachas dèante, agus ’s ann às an fhacal Laidinn littera (facal a’ ciallachadh litir den aibidil, no, anns an iolra, litreachas, i.e. rudan a tha air an sgrìobhadh ann an litrichean — cf. letters sa Bheurla) a tha am facal litir.[1]
Anns na làithean seo, ge-tà, ’s tric a bhios am facal litreachas a’ comharrachadh cuideachd chleachdaidhean labhairteach agus beul-aithriseach, a bharrachd air teacsaichean sgrìobhte annta fhèin.
Am measg nan teacsaichean litreachais a bu shine tha Eipic de Ghilgamesh à Sumer agus Leabhar nam Marbh às an Èipheit ('s mathaid roimhe 2000 RC) no na Vedathan às na h-Innseachan ('s mathaid roimhe 1000 RC). Chan eilear cinnteach dè cho seann a tha iad, oir dh'fhàs iad bho beul-aithris mus robh iad air an cur air a' phàipear. Thathar a' smaoineachadh gur ann bhon 8mh linn RC a tha Ilias agus Odysseia le Homer a thòisich litreachas Greugach is Ròmanach Clasaigeach.
Airson na linntean, cha robh fàrmhorachd litreachais ann an diofar cheàrnan den t-saoghail cothromach, leis nach robh gu leòr eadar-obrachaidh ann eadar culturan sònraichte mar cultar na Roinn-Eòrpa, cultar Arabach, Innseanach, Sìneach no Seapanach. Mar sin, 's ann doirbh tuairisgeul a thoirt air litreachas an t-saoghail san fharsaingeachd. Anns na linntean mu dheireadh thòisich na diofaran seo ri dhol à sealladh; aig an aon àm, ge-tà, bha buaidh dona ann air na cultaran agus litreachasan mion-chuid.
Aig deireadh na 20mh agus toiseach na 21mh linn thàinig atharrachaidhean eile le nochdadh mheadhanan ùra mar rèidio, telebhisean, an t-Eadar-lìon no leabhraichean eileagtronaigeach.
'S e Corg, Màrt neo Màrs (samhla: ) an t-ainm a tha air a' cheathramh phlanaid. 'S e "A' Phlanaid Dhearg" am far-ainm air.
Tha iomadh soitheachan-fànais ann an reul-chuairt mun cuairt air Mars no air uachdar a' phlanaid fhèin. Gheibhear tuilleadh fiosrachaidh anns na ceangailtean a-mach.
'S e ball-bodhaig a tha anns na sgamhanan leis a tha daoine, ainmhidhean agus eòin ag analachadh. Tha iad a' faighinn ogsaidean bhon adhar agus ga chur chun na fala.
'S e seòrsa fàs-bheart anns an rìoghachd Metazoa no Animalia (Linnaeus 1758) a tha ann am beathach.
'S urrainn do bheathach a charachadh ach cha urrainn dhaibh a' dèanamh foto-co-chur mar lusan.
Tha gach druim-altachan na bhall dhen còmhlan Chordata ach tha na neo-druim-altachain nam buill de dh'iomadh còmhlan, mar Arthropoda no Mollusca. Canar ainmh-eòlas leis an t-saidheans a tha ceangailte ri beathaichean.
'S e beathach a bhios an còmhnaidh ann an uisge, a tha ann an iasg, ach thig cuid a-mach an uisge airson ùine bheag, m.e. mudskippers neo flying fish. 'S e “cearbach muc-mhara” (whale shark) am fear as motha, ach tha cuid a tha nas lugha na duilleag-ti. Tha iad ri fhaighinn ann am bùrn, lochan, is muir eadar mullach is grunn is domhainne (Clais Mariannas, m.e.). Cha bhi glasraichearan ag ithe iasg idir.
'S e prìomhaid anns an teaghlach Hominidae a tha ann am mac an duine (ainm saidheansail: Homo sapiens).
Tha iad dlùth ann an dàimh do na h-apaichean. Dh'fhàs sinnsirean dà-chasach 4 millean bliadhna air ais ach cha nochd trèithean nas adhartaiche mar ealan agus iomadachd chultarachd ro 100 tùsan bliadhna air ais. Thoisich àiteachas agus sìobhaltas nuadh mu dà mhìle deug bliadhna air ais.[1]
Bha co-dhiù ceithir sluaghan mac an duine, mic an duine nuadh, na Neanderthalaich, na Denisovaich agus sluagh eile a dh'fhuirich ann an Afraga an Iar. Tha fosailean de na Neanderthalaich agus fiacal no dhà de na Denisovaich ach chan eil sgeul de na sluagh Afraganach ach fianais ginteil.[2]
Is e eileamaid cheimigeach a tha ann an iarann le samhla Fe (Laideann: ferrum) agus àireamh atamach 26.
Is e meatailt trastach bog a tha ann.
Tha ceithir isotòpaichean nàdarra aige, 54Fe (5.8%), 56Fe (91.8%), 57Fe (2.1%) agus 58Fe (0.3%).[1]
Chleachdadh iarann san Èipheit mu thuairmse 3500 RC. Thàinig an t-iarann seo à dreagan.
'S e an cruth as cumanta aig bruthaidhean àbhaisteach a tha ann α-iarann, no ferrit. Cha urrainn do 0.021% de charboin a ruith ann an α-iarann.
Ach eadar 910 ºC is 1394 ºC de theothachd tha iarann a' gabhail na γ-iarann, no austenit. Dh'ainmicheadh an cruth seo air William Chandler Roberts-Austen, eòlaiche ann an obair-mheatailt san 19mh linn. 'S urrainn do 2% de charboin a ruith anns an cruth seo. Tha e glè chudromach airson cinneasachadh stàilinn.
Tha clach-iarainn ga theasachadh ann am fùirneis-iarainn.
Tha sin a' cruthachadh iarainn mòlltaichte, mu 4% carbon, a tha brisg agus cruaidh.
Ma tha iarann mòlltaichte ga theasachadh le Fe2O3 (haematit), tha sin a' cruthachadh iarann toinnte, mu 0.08% carbon, ach tha a' mhòr-chuid de chlach-iarainn a' dol na stàilinn.[2]
Cleachdar iarann ann an gnìomhachas na togalach, mar as trice ann an stàilinn, air sgàth 's gu bheil stàilinn nas cruaidhe na iarann fìor-ghlan. Tha am pròiseas Haber a' cleachdadh co-thàthaidhean iarainn mar stuthan-chatailis.
Se maoim-sneachda nuair a bhios abhainn-deigh neo achadh-sneachda mòr a' tuiteam gu h-obann. Tha iad gu math cunnartach, agus bho àm gu àm, bidh clachan neo rathaidean a' dol fodha.
Is e a tha ann an aimsir, aig gach ionad air barr na talmhainn, suim nan èifeachdan a tha staid leantainneach na h-àile ag adhbharachadh. 
Is iad na prìomh feartan den àile a tha cuir ris an aimsir:
Tha feartan na h-aimsir a' gabhail a-steach
agus a bharrachd air sin, dealanach is tàirneanach, clachan-meallain, flin, sneachd, an deòir agus an ceò.
Is e feart na h-àile a tha anns an teòthachd fhéin, ach tha feartan eile na h-aimsir a' crochadh air an càirdeas eadar an teòthachd, am brùthadh agus am meud uisge a tha crochaichte anns an àile mar a tha.
Bithidh caochlaidhean anns a' bhrùthadh ag aobhrachadh gaoithean. 
Air barrachd, bithidh càirdeasan fa-leth eadar teòthachd , brùthadh agus a' bhuige aig aobharachadh:
Is e sgoil-aimsir an roinn saidheans a tha ri sgrùdadh na h-aimsir.
BBCAimsir - faigh tuairmse sìde airson Alba bhon BBC le Twitter (anns aʼ Ghàidhlig)
'S e tomad am feart aig ball fiosaigeach a bheir dha
aghaidheachd gu luathachadh le forsa, agus làidireachd a
thàladh iom-tharraingeach ri buill eile.
'S e an cileagram a tha anns an t-aonad SI airson tomaid.[1]
Anns a’ bhliadhna 1960, dh’aontaich an 11mh Comhairle Ginearalta air Cuideaman agus Tomhaisean ris an ainm Système International d'Unités, 'sa Ghàidhlig: Siostam Eadar-nàiseanta nan Aonadan, agus ris a’ ghearr-sgrìobhaidh eadar-nàiseanta SI , airson an siostam de aonadan-thomhais practigeachd a chaidh air mholadh leis a’ chomhairle. 
Tha an SI stèidhichte air seachd bun-aonad. Air barrachd na bun aonadan, dh’aontaich an 11mh Comhairle Ginearalta, riaghailtean airson ro-ainmean, airson aonadan-leasaichte, agus airson gnìomhan eile. 
Is àlach de aonadan sàr-shònraichte, a tha anns an seachd bun-aonad. Gabhar, le àbhaisteas, gu bheil gach bun-aonad a’ tomhais bun-feart a tha neo-eisimeileach ri càch air taobh seòladh. Is iad na bun-aonadan:
Tha na aonadan-leasaichte cruthaichte as bun-aonadan co-cheangailte. Tha cruth de gach aonad-leasaichte a reir an cairdeas ailseabrachd eadar a bhun-fheartan.
Tha ainmean (agus comharraidhean) sònraichte ri na h-aonadan-freumhaichte bu cudthromach. Far a bheil ainm sònraichte do aonad-freumhaichte, faodar don ainm is comharra a bhi cleachdadh an tuairsgeulan agus mar phàirt de aonadan ro-leasaichte.
Chan eil an SI na shiostam reòite, ach thèid a leasachadh gu leantainneach mu choinneamh sàr-fheuman tomhais de shaidheans agus teicneòlas. 
'S e meas a tha ann am banana air a bheil craiceann buidhe air. Tha iad a’ fàs sna dùthchannan teth.
Ged a tha daoine ag ithe meas a' bhanana san latha an-diugh, bho thùs dh'ith iad na flùraichean agus na tiùbaran. Bha na measan beaga agus bha na sìl mòra. B' e Musa acuminata, planta à Gini Nuadh Phaputhach a bha na shinnsear na bananathan nuadh ach fhuair iad stuth ginteil bho dà spèiseis neo-fhiosraichte eile.[1]
Ro na 1950an b' e Gros Michel a bha ann an cineal bhanana a bha as chudromaiche anns an saoghal, ach bhàsaich an cineal seo le tinneas Phanama. An dèidh sin 's e Cavendish a tha ann an cineal as chudromaiche ach chan ann torrach a tha e agus feumaidh bananathan a bhith a chlònadh. Tha an Cavendish so-leònta ri srèanaichean ùra de thinneas Phanama.[2]
Tha tì neo teatha na deoch bhrodach a gheibhear bho bhith a' tarraing duilleagan an luis Camellia sinensis fhèin. Tha na duilleagan teatha air an tiormachadh agus gu tric air an ocsaideachadh ro làimh. Gabhaidh na duilleagan tioram a tarraing no a masgadh ann an uisge, mar as trice, uisge teth no uisge goileach a-rèir dè an gnè theatha a th' ann. Faodaidh eadhon uisge fuar no meadh-bhlàth a chleachdadh ach bheir i ùine gu leòr mus tarraing an teatha.
'S i teatha an deoch as motha a dh' òlar san t-saoghal an dèidh uisge agus 's iomadh seorsa a tha ann le caochladh bhlas is bholaidh a gheibhear air an lus Camellia sinensis a-rèir mar a thèid a ghiollachd. Canar tì mar an ceudna ri deochannan anns nach eil Camellia sinensis ga chleachdadh. Gheibhear tì ùbhlan, tì mheasan, tì eòrna agus mar sin air aghaidh. Òlar teathannan luibheach aig nach eil ceangal sam bith ris an luis Camellia sinensis, ach a tha air an tarraing air lusan àraidh.
'S iad na ceithir seorsaichean de theatha as motha a th' air an òl air feadh an t-saoghail ach tì dhubh, tì uaine, tì oolong agus tì gheal. Gabhaidh na h-uile dhiubh a dhèanamh air an aon gnè de phreas, le diofraichean ann an dòighean giollachd 's àiteachaidh.
Tha am preas seo gach àm uaine. Tha e a' giùlan fras mu mheudachd spiligein peasrach, bho bheil am preas a' fàs. Is ann air an deisear as fheàrr a chinneas iad.
Is ainmig a tha am preas seo, a tha cosmhail ri seòrsa ròide, a' cinntinn nas àirde na dris nan ròs, no mar as motha, sia no seachd troighean air àirde.
Is minig a shuidhichear e na shreathan, mu thuaiream trì no ceithir de throighean bho chèile. Tha an duilleach as motha mu dhà òirleach air fad, agus a h-aon air leud; tha iad a' fàs caol nam barr, mar dhuilleach dris nan ròs.
A rèir seann iris-naidheachd Ghàidhlig, b' iad muinntir Shìona leis a bu mheasail òl na teatha ann an 1894, ach b' iad muinntir Bhreatainn san dara àite aig an àm sin. Aig toiseach a' bhliadhna 1894, bha cuid de fhir-pàrlamaid Bhreatainn airson nach biodh de chìs air an tì idir. Aig an àm sin, bha dà cheud is deich millean punnd (210 000 000) tì air òl am Breatainn gach bliadhna, agus bha ceithir sgillinnean am punnd de chìs oirre. Chailleadh an Riaghaltas trì millean gu leth not Sasannach sa bhliadhna nan toireadh a' chìs sin dhith.[1]
A' Chiad Tional
Tha a’ chiad chuid gan tional sa Mhàrt, nuair nach eil ach beagan duillich air fàs air a’ phreas, agus gun ach latha no dhà a dh' aois. Anns an àm seo, chan eil iad ach beag, uaine, agus maoth ach thathar a’ meas gur e seo gnè as fheàrr, agus le an ro fheabhas, bha iad aig aon àm air an gleidheadh fa chomhair rìghrean agus dhaoine mòra; agus airson sin, theirear Teatha rìoghail rithe ann an Sìona.
Ann an Iapan, tha iad air an trusadh leis an fhaicill as motha, agus cha bheir iad oirre nan làmhan gun làmhan grinne bhi umpa. 
Tha iad a' meas gur ann a tha an dath uaine aig an t-seòrsa Tì seo ag èirigh bhon àm sam buainear an duilleach, cosmhail ri meas an-abaich, a tha mar as trice uaine agus geur sa bhlas.
An Dara Tional
Tha an dara tional air a dhèanamh mu dheireadh a’ Mhàirt: tha na duilleagan san àm seo mòr, gun a bheag de am fàileadh cùbhraidh a chall; ach tha mùthadh eadar an abaichead, cuid air teachd chum an làn chinneis, agus cuid nach eil. Ach tha iad air an tional feadh a chèile, 's a-rithist air an sònrachadh a rèir am buaidhean fa leth; agus na duilleagan as fheàrr air an reic fo ainm an t-seòrsa rìoghail ann an Sìona.
An Treas Tional
Tha an treas tional a' tachairt ann am Mìos meadhanach an t-Samhraidh, nuair a tha na duilleagan air teachd chun an làn mheudachd. 'S e seo an cruinneachadh as tomadaich, ach chan eil an Tì cho math. An dèidh dhaibh na duilleagan a chruinneachadh, tha iad air an toirt do na taighean caoineachaidh, chum an ullachadh fa chomhair feum.
Sìona
Anns an t-seann aimsir ann an Sìona, chaidh na taighean-caoineachaidh a thogail air chosgais na rìoghachd, agus dh'fhaodadh gach neach, aig nach robh cothrom air a dhèanamh aig a thaigh fhèin, a chuid Tì a thoirt do aon de na taighean-caoineachaidh, agus a tiormachadh ann; 's nuair a bha i gu tioram, làn uidheamaichte, bha iad an sin gan cur ann an cisteachan lìnigte le luaidhe thana, agus gan cur air falbh don Roinn-Eòrpa.
Iapan
Nuair a bha a' chiad tional den Tì thaghta seo air cruinneachadh ann, bhite a' cur fo fhreiceadan làidir i chum an Iompaire, agus rachadh a gleidheadh fa chomhair teaghlach an Ìompaire.
An Roinn-Eòrpa 
Thachair don Tì mar thachair do an tombaca, a' leigeadh ris a’ bhuaidh a th' aig cleachdadh air a chinne-dhaonna. Mu thuaiream trì cheud bliadhna ron àm seo, cha robh aon chuid diubh aig muinntir na h-Eòrpa; ach an-diugh is tearc duine leis nach annsachd an Tì.
'S ann anns a' bhliadhna 1610 a thàinig a' chiad Tì don Roinn-Eòrpa, agus 's iad na Duitsich a thug ann i. Anns a’ bhliadhna 1666 chosg aon phunnd dhi ann an Lunnainn trì puinnd Shasannach, agus mhair i aig an luach sin gu 1707.
Is e inneal àiteachais a nì treabhadh a tha ann an crann-treabhaidh. 'Se treabhadh a' chiad cheum ann an ullachadh talmhainn airson sìol.
Air barrachd an roinneadh eadar croinn a bhitheas air an tarruing le eich agus iadsan a bhitheas slaodaichte le tractar, tha roinneadh eadar seòrsaichean croinn a-rèir cruth an urchair agus doimhnead an fhòid a tha iad dealbhaichte a chuir thairis. 
Tha inneal-smùide 'na inneal a tha 'ga obrachadh air an lùths a tha ann an smùid.
Is feart do stoth, gu bheil a thoirt aig teasad de 100 °C agus bruthachd caighdeanachd (760mm Hg) mu 1400 uiread toirt an uisge aig a h-aon teasad.
Tha an dealbh air an taobh dheis a' riochdachadh an cruth de inneal stotha a h-ùraich Tomas Newcomen (1663-1715) mun bhliadhna 1706. Is inneal-steidhichte a tha ann, sònraichte ri taosgadh uisge a-mach às mèin. B’ e Inneal Newcomein a’ chiad inneal-stoith uidheamaichte le steallair a dh’obraich ann an siorcair; a’ chiad inneal-stoith dealbhaichte ri tiomanadh bheirt (taosgaire) agus a'chiad gnè inneal-stoith a rinn dleasdanas malairteachd. 
Tha eagar an t-innil soilleir anns an dealbh. Chaidh togail air innealan mar seo ri taobh sloc an taosgaidh – toll inghar, mu deidhinn 2m anns an leud, a rachadh sìos do trannsa b’ ìsle na mèine. Bhiodh Taosgaire-Sàthaidh suidhichte ann an slugan aig bun an t-sluic, le a shlat-thiomain na shìneadh suas,  a mach a beul an t-sluic, far an rachadh a h-altachadh, le slabhraidh, ri ceann a-muigh na Sail Mhòr.
Is e luamhan a tha anns an shail mhòr a pein, le lùdag aig a leth-phuing a tha stèidhichte air sorch calma (  mar is tric togta a-steach ri balla taigh an inneil), Tha ceann na Sail Mhòr os cionn Slat an Taosgaire agus a ceann eile os cionn làr an Steallair. Tha Slat an Steallair ceangailte ri ceann a-stigh na Sail Mhòr, mar a tha Slat an Taosgaire ris a’ cheann a-muigh.. Mar sin, nuair a thuiteas Slat an Taosgaire bithidh an steallair ag èirigh agus nuair a  bhitheas an steallair a’ dol sìos bithidh Slat an Taosgaire ag èirigh.
Is ainneamh gum bhiodh domhainnead sloc an taosgaidh nas lugha na 20 fathom (40m). Mar sin,  bhiodh Slat an Taosgaire torr nas truime na ‘n steallair a crochadh far ceann eile na Saile agus suidheadh an t-inneil aig fòs, mar a tha e anns an fhìor-dhealbh, le Slat an Taosgaire sìos  agus an Steallaire suas.
A chuir an inneal a’ ruith, fosglaidh Coc an Stoith, agus Coc an Dòirteil (D). Srùitheadh stoth às a’ ghoileir a-steach ris an t-siorcair agus bhruitheadh an stoth an adhair a  mach as an t-siorcair. Nuair a nochdadh stoth aig sput an dòirteil, dhùineadh an da choc agus fosglaidh Coc an Uisge (U), a’ stealladh uisge fuar, mar ceò, a-steach ris an siorcair. 
Bhiodh an t-uisge a’ fuaradh an stoth, ga dluthadh ri uisge anns a bhàd agus ag aobharachadh falamhantas anns an t-siorcair. An lùib seo, bhiodh  cuideam an àile air steallair an inneil, ga thiomain sìos. 
Nuair a thigeadh an steallair ri ceann iochdar a shiubhail, duineadh U, agus fosgaileadh Coc an Stoithe a-rithis. Sruitheadh Stoth don an t-siorcair, a’ briseadh am falamhantas agus a’ leigeil steallair an-innil a dh’eirigh a-rithis. Nuair a bhiodh an t-inneal a’ dol, cha fosgaileadh coc an doirteil airson gach strac, ach bho àm gu àm fhosgaileadh e a leigeil às an t-uisge dluithte a bhiodh na cruinneachadh aig bun an t-siorcair. Aig toiseach an 18mh linn cha robh an teicneòlas ann a dheanamh siorcair eagnaidh, mar sin bhiodh an steallair uidheamichte le clàr leathair air an taobh uachdarachd agus gleidheadh an seul eadar siorcair agus steallair le uisge air mun an leathair, chumadh uisge ri seul an steallaire tro coc S.
Tha e soillear, nach e bruthachd stoithe ach falamhantas a'dh obraicheas innealan mar seo, agus is e cuideam Slat an Taosgaire a dh'aobhraicheas stràc-iomain d’an taosgaire. Is e obair an innil fhein a thogail Slat an Taosgaire a-rithis airson an ath sràc-thaosgaidh.
Chuireadh a' chiad Inneal Newcomein an gniomh mu deidhinn 1712, rè an seachad bliadhna as deidh sin, mun do thuraich Seumas Bhatt (1736-1819) inneal-stoith uidheamaichte le dluthadair fa-leth, thogadh cheudan dhaibh. Mhair tè neo dha dhan 20mh linn.
'S e nì a tha ann am ball-airm a chleachdar airson daoine eile a ghoirteachadh ann an cath neo sabaid.
Liosta de bhuill-airm Albannach ré nan linntean[1]
Buill-airm thràthail
Buill-airm Cheilteach
Buill-airm Chruithneach
Buill-airm Ròmanach is Lochlannach
Buill-airm nam Meadhan-aoisean
Buill-airm nan Cunnraichean 
Buill-airm nan Seumasach
Tha criogaid neo cnagair na gheama a bhuineas ri Sasainn, ach a-nis tha air a chluich air feadh a' Cho-fhlaitheis. B' àbhaist am facal an iomain ghallda a bhith gu math cumanta.
Tha criogaid air a ruith le Comhairle Eadar-nàiseanta na Criogaide (ICC), ach tha na riaghailtean air an glèidheadh le Comann Criogaid Mharylebone.
B' e sìobhaltas anns a' Ghrèig eadar 1000 RC agus 600 an dèidh Chrìosta a bha anns a' Ghrèig Àrsaidh.
Tha i cudromach ann an saoghal an litreachais, mar h-eisimpleir le obair aig Homer,[1] agus saoghal na feallsanachd, gu h-àraid Plato[2] agus Aristotle.[3]
Ath-chum Alasdair Mòr an t-saoghal leis a cheannsachaidhean anns an Ear-mheadhanach.[4]
Tha baile-mòr a’ ciallachadh baile a tha mòr, agus aig a bheil àireamh-shluaigh mòr. Tha mòran thogalach, mar taighean, bùthaichean, oifisean, faisg air a chèile. Gu h-àbhaisteach, tha iad nan cathraichean, agus gu trìc prìomh-bhailtean sgìreil neo nàiseanta.
'S e dùthaich anns an Roinn Charaibeach a tha ann an Cùba neo Ciùba[1], ainm oifigeil: Poblachd Chùba (Spàinntis: República de Cuba, IPA: re'puβlika ðe ˈkuβa). 'S e Cùba an t-eilean as motha anns na Greater Antilles. Tha i na laighe eadar Am Muir Caraibeach agus an Cuan Siar deas air na Stàitean Aonaichte agus na h-Eileanan Bhathama. Tha Meagsago san taobh an iar dhith. Leis na tràighean brèagha aice tha roinn na turasachd gu math làidir ann an Cùba.
Bha an dùthaich gu mòr an sàs gnothach Tràilleachd thar a' Chuain Shiar eadar an 16mh Linn agus an 19mh Linn ach chuireadh às dha ann an 1854.[2]
'S e dùthaich ann an Aimearaga a Tuath a tha ann am Meagsago[1] (Spàinntis: México; IPA: [ˈmehiko] no [ˈmexiko]). Tha crìochan aice sa tuath leis na Stàitean Aonaichte agus sa deas le Guatamala agus Beilise. Tha i na laighe eadar a' Chuan Sèimh san iar agus a' Mhuir Caraibeach san ear.
Chaidh Impireachd nan Aztec a stèidheachadh an an 1428 agus thàinig i gu crìoch ann an 1521, nuair a thug Hernán Cortés ionnsaigh oirre.[2] Chuireadh às do tràilleachd an seo ann an 1857.[3]
'S e dùthaich anns an Eòrpa an iar a tha anns an Eilbheis.[1][2][3][4][5]
Tha crìochan aice leis a' Ghearmailt, leis an Fhraing, leis an Eadailt agus le Liechtenstein.
Tha Berne na phrìomh-bhaile, ach 's e Zürich am baile as motha a tha anns an Eilbheis.
Seo liosta de na bailtean as motha san dùthaich, a-rèir àireamh-sluaigh agus roinn:
'S e prìomh-bhaile Ioràic a tha ann am Baghdad[1] (Arabais: بغداد, Baġdād). Anns a' bhliadhna 2008 bha 6,431,839 duine a' fuireach anns a' bhaile fhèin
[2]
, ach tha an àireamh-shluaigh anns an àrd-bhaile Bhaghdad nas motha na 8 millean.
Mar sin dheth ‘s e am baile as motha anns an dùthaich cuideachd. ‘S e an darna baile as motha anns an t-saoghail Araibianach an dèidh Cairo.
Tha e suidhichte air bruach na h-aibhne Tigris.
'S e baile mòr anns an Tuirc a tha ann an Istanbul. Chan e prìomh-bhaile Turcach a th' ann ('s e sin Ankara), ach am baile as motha na dùthcha. Tha Istanbul gu math annasach, oir tha e anns an Roinn-Eòrpa agus Àisia. Tha e stèidhichte air caolas Bhòsfaras.
Chuairtich Bayezid I Constantinople ann an 1394, ach cha do ghèill am baile dha. Bha Istanbul na phrìomh-bhaile Impireachd nan Otomanach bho 1453 gu ruige 1922 agus rugadh 18 sultan an seo.[1] Thuit am baile gu Mehmed II ann an 1453, is chuir sin crìoch air an Impireachd Bheasantian. Chaidh Pàrtaidh Poblachdach nan Daoine a stèidheachadh an seo le Mustafa Kemal Atatürk ann an 1919.[2]
Tha dà seann ainm aig Istanbul – Byzantium, agus Constantinople. B’ àbhaist dha a bhith na phrìomh-bhaile den Impire Ròmanach an Ear, Impire Byzantinach, agus Impire Otomanach.
‘S e baile uabhasach mòr agus port[1] air oirthir an iar Na h-Innseachan a th’ ann am मुंबई neo Mumbai (IPA: mʊm’baɪ, Portagailis: Bombaim, Beurla: Bombay). Tha e suidhichte ri taobh na mara air a’ Chuan Innseanach anns an stàit Maharashtra, aig astar dhe 1,166km bho Delhi agus 1,673km bho Kolkata.[2] Le 13,830,884 duine ‘s e Mumbai am baile as motha na dùthcha agus an dàrna baile as motha na cruinne.[3] ‘S e Marathi, an 15mh cànan as treasa na cruinne, a th’ ann cànan oifigeil a' bhaile.[4]
'S e prìomh-bhaile Iapain a th' ann an Tokyo. Thathas a' toirt an ainm Tokyo gu h-eadar-nàiseanta air Àrd-bhaile Tokyo(東京都・Tōkyō-to). 'S e seo aon de 47 sgìrean Iapain agus 's i an aon sgìre a tha a' toirt seachad seirbheisean bhailteach àraid, coltach ri cathair.
'S e Sgìre Mhòr Tōkyō an sgìre àrd-bhailteach as motha air an t-saoghal le tuilleadh air 30 millean luchd-còmhnaidh ann, agus tha seo a' gabhail a-steach prìomh-bhaile Thokyo agus cuid de na sgìrean mun chuairt air.
Se an cuan as motha a tha anns a' Chuan Sèimh. 
Tha 25,000 eileanan ann, àireamh nas motha na cuan sam bith air fad.
Tha Clais Mariana an t-àite as domhne sa mhuir.
An Cuan-a-Deas • An Cuan Argtach • An Cuan Innseanach • An  Cuan Sèimh • An Cuan Siar
'S e am fàsach as motha san t-saoghail a tha ann am Fàsach Sahara. Tha e ann an Afraga-a-Tuath, agus na laighe faisg air am Fàsach Araibianach, air taobh eile den Muir Dearg, agus an Spàinn. Tha "Sahara" a' ciallachadh "fàsach" ann an Arabais.
'S e seo am farsaingeachd aige: 8,600,000 cilemeatair ceàrnagnach.
The a a' gabhail a-stech pàirt de ne dùthchànnan: Aildiria, An t-Siad, An Èipheit, Libia, Màili, Nìgeir, Moratainia, Maroco, Sudàn agus Tuinisia.
Fàsach Bhayuda •  Fàsach Chalbi •  Danakil •  Ferio •  Kalahari •  Fàsach Libianach •  Fàsach Namib •  Fàsach Nubianach •  Richtersveld •  Sahara •  Ténéré •  Fàsach Geal
