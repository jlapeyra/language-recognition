Sarah Bernhardt (Prancis: [saʁa bɛʁnɑʁt];[cathetan 1] lair Henriette-Rosine Bernard; 22 utawa 23 Oktober 1844 – 26 Maret 1923) yaiku aktris panggung Prancis sing mbintangi drama-drama Prancis sing paling misuwur ing pungkasan abad kaping 19 lan wiwitan abad kaping 20, kaya ta La Dame Aux Camelias dening Alexandre Dumas, fils; Ruy Blas dening Victor Hugo; Fédora lan La Tosca dening Victorien Sardou; lan L'Aiglon dening Edmond Rostand. Dheweke uga main peran lanang, kaya ta Hamlet karangane Shakespeare. Rostand nyebat dhéwéké "ratu pose lan putri gèstur", nalika Hugo muji "swara emasé". Dhéwéké nglakoni pirang-pirang tur teater ing saindenging jagad, lan minangka salah sawijining aktris sing misuwur sing nggawe rekaman swara lan mbintangi film.
Frank Lincoln Wright (lair 8 June 1867 – 9 April 1959) yakuwi architect saka Amérikah Sarékat.
Jean-Baptiste Poquelin, ugi kawéntar minangka nama panggung Molière [1] ,(lair ing Paris, Prancis, 15 Januari 1622 – pati ing Paris, Prancis, 17 Fèbruari 1673 ing umur 51 taun)[2][3][4] inggih punika satunggaling dramawan lan aktor Prancis ingkang dipunwastani minangka salah satunggaling empu komèdi wonten ing kasusastraan Kulon [4].[5] Sapérangan saking karya Molière ingkang kondhang inggih punika Le Misanthrope, (The Misanthrope), L'Ecole des femmes (The School for Wives), Tartuffe ou l'Imposteur, (Tartuffe or the Hypocrite), L'Avare ou l'École du mensonge (The Miser), Le Malade imaginaire (The Imaginary Invalid), lan Le Bourgeois Gentilhomme (The Bourgeois Gentleman).
Molière punika asalipun saking kulawarga ingkang tansah cekap lan naté sekolah wonten ing Jesuit Clermont College (sapunika Lycée Louis-le-Grand), Molière punika panci tiyang ingkang trep kanggé nggarap babagan teater. Pengalaman kanthi dangu tigawelas taun minangka aktor mubeng ndadosaken keprigelan anggènipun ing donyaning komedi nalika piyambakipun ugi wiwit nyerat, nggabungaken unsur-unsur Commedia dell'Arte kaliyan komèdi Prancis ingkang langkung inggil.[6]
Lantaran pambiyantu sapérangan aristokrat kalebet adhi kandung Louis XIV, Molière medal wonten ing pagelaran ingkang dipuntanggap déning sang Raja ing Louvre [7]. Nglakonaken satunggaling drama klasik karya Pierre Corneille lan satunggaling ''farce'' karyanipun piyambak, Le Docteur amoureux (The Doctor in Love), Molière pikantuk ngginakaken ruwang Salle du Petit-Bourbon ing Louvre, satunggaling aula kanggé manéka pagelaran teater. Lajeng, Molière pikantuk ngginakaken Palais-Royal. Ing kalih papan mau piyambakipun pikantuk atur sapala saking para warga Paris kanthi drama-drama kados ta Les Précieuses ridicules [1] (The Affected Ladies), L'École des maris (The School for Husbands) lan L'École des femmes (The School for Wives). Saénipun pihak astana punika lajeng medalaken dana pènsiyun kanggé kelompokipun lan gelar "Troupe du Roi" (Kelompok Teater Raja). Molière lajeng nyambut damel minangka panyerat resmi kanggé adicara panglipur astana.[8]
Sanajan Molière punika dipunremeni déning pihak astana lan warga Paris, satir-satir karya Molière punika mancing kritik saking kaum moralis lan pihak Gréja. Tartuffe ou l'Imposteur (Tartuffe or the Hypocrite)[9] lan seranganipun marang kamunafikan religius tansah pikantuk kecaman saking pihak Gréja [10] déné Don Juan dipunpenging pentas. Upayanipun Molière ing manéka bab lan profesi ing donyaning teater wiwit nganggu kasarasanipun lan ing taun 1667, Molière kedah ngaso saking donyaning panggung. Ing taun 1673 nalika méntasaken karya pungkasanipun Le Malade imaginaire (The Imaginary Invalid), Molière, ingkang gerah TBC paru-paru, ujug-ujug watuk tanpa mandeg nalika meranaken dados Argan ingkang gerah hipokondria [11]. Piyambakipun ngrampungaken pagelaran mau nanging banjur semaput lan tilar donya [12]. Nalika gesangipun wonten ing Paris, Molière saestu damel reformasi Prancis.[8]
Putra saking ahli dékorasi interior (tapissier) Jean Poquelin, keturunan satunggaling kulawarga ageng penyadé saking Beauvais lan Marie Cressé, putri saking satunggaling kulawarga borjuis, Jean Baptiste Poquelin kélangan ibunipun nalika umur 10 taun [13] lan katingalipun boten celak kaliyan bapakipun. Bibar ibunipun séda, piyambakipun manggèn kaliyan bapakipun wonten ing nginggilipun Pavillion de Singes di rue Saint-Honoré ing satunggaling wewengkon èlit Paris. Prakiraan paling ageng punika pendidikanipun kawiwitan ing sekolah omahan ing Paris; lajeng piyambakipun ketampi wonten ing Jesuit College de Clermont ingkang bergengsi. Wonten ing mriku piyambakipun ngrampungaken sekolahipun ing lingkungan akademis ingkang ketat lan kaku [14].
Nalika umur 18 taun Jean Poquelin sampun ngatur supados putranipun marisi gelaripun ("Tapissier ordinaire de la chambre du Roi") ingkang sampun piyambakipun tumbas saking asil saking nyambut damel wonten ing proyek pawiyaran ruwang-ruwang astana ingkang dipunprakarsani déning Richelieu. Gelar mau namung mbetahaken nyambut damel 3 wulan lan ongkos wiwitan 1200 livre; gelar mau kanthi gaji 300 livre setaun lan lan maringi sapérangan kontrak ingkang mbathèni. Poquelin enèm ugi naté ngangsu kawruh minangka pengacara provinsi nalika taun 1642[15], ing Orléans, nanging boten dipunsebataken menapa piyambakipun lulus menapa boten. Kala punika piyambakipun ndhèrèk menapa gegayuhan bapakipun. Piyambakipun naté srawung kaliyan kalangan ningrat lan kadosipun pakaryan ingkang saé sampun samekta, mangsa ngajeng ingkang saé kanggé priyantun enèm kanthi umur 20 ing Prancis abad kaping 17. Lajeng Molière dados boten remen malih kaliyan gegayuhan bapakipun. Nalika umur 21 taun piyambakipun langkung milih nyambut damel ing donyaning panggung. Ing wulan Juni 1643 piyambakipun nilaraken kalungguhan sosial lan rencana kulawarga kanggé mangsa ngajengipun lajeng ing donyaning teater [15]. Bibar nilaraken bapakipun, piyambakipun gabung kaliyan Madeleine Béjart ingkang ayu ingkang naté kaloka lajeng damel L'Illustre Théâtre mawi béaya 630 livre. Sedhèrèk-sedhèrèk boten dangu lajeng ugi gabung.
Kelompok teater ingkang nembé jumeneng mau bangkrut ing taun 1645[14][15]. Molière sampun dados pimpinan golongan mau, amargi sapérangan kesagedan akting lan pendidikan hukumipun. Nanging golongan mau gadhah utang ingkang ageng [15], sapérangan ageng kanggé béaya nyéwa papan pagelaran (satunggaling lapangan tenis kanggé Jeu de Paume) saéngga gadhah utang 2000 livre. Para ahli sajarah kathah ingkang bènten pamanggihipun babagan sinten ingkang nglunasi utang mau, bapakipun utawi pacar saking salah satunggal anggota golongan mau ; ingkang kedah dipuncathet punika bibar 24 mlebet kunjara, Molière aktif malih wonten ing donyaning kagunan peran. Kala punika Molière wiwit ngginakaken pseudonim (sesinglon) Molière, punika saged ugi kainspirasi déning satunggaling désa alit kanthi nama sami ing wewengkon Prancis Kidul ingkang celak kaliyan Le Vigan. Prakiraan piyambakipun ngewahi namanipun kanggé njagi namanipun sang bapak saking isin amargi gadhah satunggaling aktor ing kulawarganipun (profesi aktor, sanajan boten dipunanggep andhap déning nagara ing mangsa pamaréntahan Louis XIV[15], taksih kénging dipunkubur ing pamakaman umum).
Bibar sampun bébas saking kunjara, Molière lan Madeleine ngawontenaken pagelaran teater mubengi provinsi. Pagesangan ingkang kados makaten kelampahan kirang langkung 12 taun, wiwitanipun Molière namung dolanan Charles Dufresne lajeng damel kelompokipun piyambak ingkang sukses lan pikantuk panjurung saking rayi kandhung Raja, Philippe d'Orléans. Wonten sapérangan karya ingkang taksih wonten ing mangsa sapunika ingkang dipundokumentasiaken déning La Grange. Ingkang paling patut punika L'Etourdi lan Le docteur amoureux. Kanthi kalih karya punika Molière lajeng nilaraken prabawa Commedia dell'arte Italia kanthi gaya improvisasi ingkang sampun mlebet ing karyanipun ingkang wiwitan lan nedahaken kapinteran anggènipun ngolok-olok ingkang samangké dados andelanipun. Wonten ing lelampahan piyambakipun kepanggih kaliyan Pangeran Conti, gubernur Languedoc ingkang dados panyokongipun lan maringi nama kelompokipun kanthi nama sang Pangeran. Kekancan punika lajeng kapungkasan, nalika Conti bibar kénging sifilis (kasil saking nelasaken dalu kaliyan pelacur, sanès kaliyan gundikipun) gadhah upaya nyelakaken piyambakipun kaliyan agami supados énggal waras saking penyakitipun. Conti ngangkat satunggaling penasihat keagaaman, trep kaliyan pakulinan ing jaman mau ingkang menging piyambakipun srawung lan nyokong aktor kanggé gabung kaliyan mungsuh-mungsuh Molière wonten ing Parti des Dévots lan Compagnie de Saint Sacrement [16].
Ing Lyon, Mademoiselle Duparc ingkang dipunmangertosi minangka Marquise gabung kaliyan golongan Molière. Kala punika Marquise terus dipuncelaki kanthi sia-sia déning Pierre Corneille lajeng dados pasangan Jean Racine. Racine nawekaken karya tragedinipun Théagène et Chariclée dhateng Molière (satunggal saking sapérangan karya wiwitan ingkang dipunserat Racine bibar nilaraken studi téyologi), nanging Molière boten purun mentasaken, sanajan piyambakipun nguyak Racine supados tansah nguyak kariripun. Boten dangu bibar punika Molière dukha marang Racine nalika dipunmangertosi bilih Racine kanthi ndelik-ndelik sampun ngandharaken karya tragedinipun dhateng golongan teater Hôtel de Bourgogne [17].
Molière kepeksa dugi ing Paris kanthi bertahap, manggèn wonten ing njawi pinten minggu kanggé ngakrabaken piyambakipun kaliyan kaum ingkang terpandang lan nengga supados reputasinipun nyebar ing Paris. Molière dugi ing Paris nalika taun 1658 lan péntas wonten ing ngajengipun Raja ing Louvre (rumiyin dipunséwakaken minangka papan pagelaran) wonten ing karya tragèdi Corneille kanthi irah-irahan Nicomède lan wonten ing satunggaling farce kanthi irah-irahan Le docteur amoureux (The Doctor in Love) lajeng suksès. Piyambakipun pikantuk gelar Troupe de Monsieur (Monsieur ingkang dipunmaksud punika rayi kandhung Raja) lan kanthi pambiyantu saking Monsieur, kelompokipun gabung ing satunggaling golongan Commedia dell'arte kondhang saking Italia. Piyambakipun dados kondhang sanget ing kelompokipun, Petit-Bourbon, lan ing tanggal 18 Novèmber 1659, piyambakipun méntasaken pagelaran perdana Les Précieuses Ridicules (The Affected Young Ladies)[14][16].
Les Précieuses Ridicules punika ingkang kapisan saking sapérangan karya Molière anggènipun damel satir ngèngingi tumindak lan éthok-éthok tartamtu wonten ing masarakat ingkang kathah kadadosan ing Prancis. Kalangan wiyar nampi panyaruwé bilih alur saking cariyos punika dhedhasar Le Cercle des Femmes karya Samuel Chappuzeau saking taun 1656. Molière intinipun nyindir Académie Française, satunggaling 'organisasi' ingkang dipundamel déning Richelieu kanggé ngorganisir lan damel klasifikasi paugeran-paugeran kanggé donyaning téater Prancis ingkang nembé mekar, lan dipunaturaken supados sadaya gadhah kaseragaman wekdal lan tumindak, gaya bersajak. Molière asring dipungayutaken kaliyan andharan bilih komèdi punika castigat ridendo mores utawi "ngritik adat-istiadat ngginakaken humor" satunggaling pocapan ingkang sajatosipun dipundamel déning tiyang ingkang gesang satunggal mangsa kaliyan Molière, Jean de Santeuil lan kadang kala dipunwastani minangka peribasa Latin lawas.
Sanajan remenipun punika marang tragedi ingkang sampun piyambakipun cobi majengaken lantaran Illustre Theatre, Molière dados kondhang amargi karya-karya farce-nipun, ingkang padatanipun kapérang dados satunggal babak lan dipunpentasaken bibar drama tragedi. Sapérangan saking drama farce punika namung sapérangan ingkang sinerat lan dipunpentasaken ngginakaken gaya Commedia dell'arte mawi improvisasi ingkang dipunlampahi dhedhasar canovaccio (garis besar carita). Piyambakipun ugi nyerat kalih komedi mawi sajak, nanging karya-karya mau boten patia sukses lan dipunwastani boten patia wigati. Ing salajengipun Molière konsèntrasi nyerat komedi musikal, déné pageleran drama dipunbarengi kaliyan tetembangan lan jogèd utawi gabungan saking kalih mau.
Les Précieuses ridicules paring Molière kawigatosan lan panyaruwé saking kathah tiyang, nanging karya mau kirang kondhang. Piyambakpun lajeng nyuwun marang kanca saking Italia Tiberio Fiorelli ingkang kondhang amargi karyanipun Scaramouche, supados mulang tèhnik-tèhnik Commedia dell'arte. Karyanipun ing taun 1660 Sganarelle, ou le Cocu Imaginaire (The Imaginary Cuckold) kadosipun kalebet pakurmatan kanggé Commedia dell'arte lan kanggé ara-araipun[15]. Tema gayutan perkawinan wonten ing naskah mau ndramatisir pamikiran Molière babagan kapalsunan ingkang dipunkandhut ingkang hubunganipun antar manungsa. Pamikiran punika katingal wonten ing karya-karya salajengipun lan dados sumber ilham kanggé para panyerat bibaripun kalebet (saking babagan sanès lan kanthi akibat ingkang bènten) Luigi Pirandello[15]. Karya punika nggambaraken satunggaling kucing-kucingan kaih pasangan ingkang saben pasangan rumaos dipunkhianati déning pasangan ingkang satunggalipun lan kalebet ingkang kapisan wonten ing 'Jealousy series' (cariyos merinan) karya Molière ingkang kalebet wonten ing jeronipun Dom Garcie de Navarre (boten sukses), L'École de Maris lan L'École des femmes [15].
Ing taun 1661 supados damel remenipun ingkang nyokong, Monsieur ingkang saèstu remen ing donyaning panglipur lan kagunan saéngga kasingkir saking masalah nagara, Molière nyerat lan mentasaken Dom Garcie de Navarre, ou le Prince Jaloux (The Jealous Prince), satunggaling komedi heroik ingkang kailhami satunggaling karya Cicognini. Kalih koemdi sanèsipun ing taun ingkang sami punika L'École des Maris [15] (The School for Husbands) ingkang sukses sanget Les Fâcheux, mawi sub-sesirah Comédie faite pour les divertissements du Roi (komedi kanggé remenipun Raja) amargi dipunpéntasaken wonten ing pista ingkang dipunwontenaken déning Nicolas Fouquet kanggé paring pakurmatan marang sang panguwaos [18]. Adicara panglipur punika damel Jean-Baptiste Colbert nuntut supados Fouquet dipuncekel amargi nelasaken artanipun masarakat lan piyambakipun kaumur seumur uripipun.
Nalika taun 1662 Molière pindhah dhateng Théâtre du Palais-Royal[15] taksih kaliyan kanca-kancanipun saking Italia lajeng krama kaliyan Armande, ingkang piyambakipun dipunanggep dados rayi kandungipun Madeleine. Nanging prakiraan Armande punika mbok manawa kputri karam Madeleine saking hubunganipun kaliyan Duc of Modène. Wonten ing taun ingkang sami piyambakipun méntasaken L'École des Femmes (The School for Wives)[19] ingkang langsung dipunsebat minangka satunggaling adhikarya [19]. Drama punika nyindir babagan pendidikan minim ingkang dipunparingaken marang putri-putri saking kulawarga ingkang sugih lan nedahaken gesangipun Molière piyambak [19]. Karya mau lan pagesangan anggènipun omah-omah punika pikantuk kathah kecaman. Péntas mau medalaken protès ingkang dipunwastani "Quarrel of L'École des femmes." Saking sisih artistik Molière nanggepi kanthi kalih karya ingkang boten patos kondhang: La Critique de "l'École des Femmes", wonten ing mriku piyambakipun mbayangaken para pamirsa karya-karya sadèrèngipun rawuh ing mriku. Pérangan punika kadosipun mbetahaken andharan: karya punika nyindir tiyang ingkang sampun ngritik L'Ecole des Femmes kanthi cara nedahaken ing dalu bibar mirsani pagelaran mau; karya punika mangsuli sadaya kritik ingkang naté dipunandharaken babagan paméntasan mau kanthi cara nyajèkaken arguman para pangritik lajeng dipunwangsuli[19]. Punika ingkang dipunwastani Guerre Comique (Perang Komedi) déné pihak oposisi punika kaisi déning panyerat-panyerat kados Donneau de Visé, Edmé Boursault, lan Montfleury [19].
Nanging lawan ingkang langkung tememen punika nembé dipundhapuk, kanthi punjer marang pamikiran pulitik lan pagesangan pribadi Molière. Satunggaling golongan kanthi nama parti des Dévots medal ing kalangan inggil Prancis ingkang mrotes "realisme sastra" lan boten sopanipun Molière ingkang kebangeten amargi damel isin pihak tartamtu. Tiyang-tiyang mau nuduh krama kaliyan putrinipun piyambak. Pangéran Conti, ingkang rumiyin punika kanca raketipun Molière, gabung ing golongan punika. Molière ugi gadhah mungsuh sanès ing antawisipun para Jansenist lan sapérangan panyerat tradhisional. Nanging Raja nedahaken kasetyanipun marang Molière, kanthi maringi dana pènsiyun lan ugi sarujuk dados bapak baptis putra kapisan Molière. Boileau ugi njurung lantaran andharan-andharan ingkang piyambakipun lebetaken ing Art Poétique karyanipun.
Kekancanan antawisipun Molière kaliyan Jean Baptiste Lully paring prabawa kanggé nyerat Le Mariage Forcé lan La Princesse d'Élide kanthi sub-sesirah Comédie galante mêlée de musique et d'entrées de ballet (komedi mawi semangat campur musik lan sajian balet), kaserat minangka "divertissements" (panglipur) astana ing Versailles. Le Tartuffe, ou L'Imposteur ugi dipunpentasaken ing Versailles nalika taun 1664 lan damel skandal paling ageng wonten ing karier kagunan Molière [20]. Panggambaran wonten ing naskah mau babagan kamunafikan golongan ingkang gadhah kuwaos dipunwastani minangka penghinaan [21] lan dados debat. Naskah punika ugi ngemu dhukanipun kaum Jansenist lajeng drama mau dipunpenging péntas.
Moliére tansah ngatos-atos supados boten nyerang institusi monarki lan kuwaosing Gréja. Piyambakipun pikantuk kalenggahan minangka salah satunggal tiyang ingkang dipunremeni déning Raja. Konon, sang Raja paring pamrayogi supados mbatalaken pamentasan Tartuffe, lan sang dramawan kanthi rikat nyerat Don Juan, ou le Festin de Pierre minangka gantosipun. Naskah mau kalebet satunggaling karya ingkang anes, dhedhasar karya Tirso de Molina lan kailhambi cariyos gesangipun Giovanni Tenorio, kaserat ing prosa ingkang raosipun taksih modhèren dumugi sapunika. Karya punika nyariyosaken satungalingateis ingkang dados munafik ing agami saéngga dipunukum déning Gusti. Sang Raja, pisan malih njagi lan dados penyokong resmi kanggé golongan Molière. Kanthi musik karya Lully, Molière mentasaken L'Amour médecin (Love Doctor utawi Medical Love utawi Dhokter Cinta). Sub-sesirah kanggé paméntasan punika ngandharaken bilih karya punika dipundamel par ordre du Roi, awit saking dhawuhipun Raja, lan karya punika katampi kanthi saé tinimbang ingkang rumiyin.
Nalika taun 1666, Le Misanthrope dipunpéntasaken. Karya punika dipunwastani minangka adikarya Molière ingkang radi sampurna, karya ingkang wonten kandhutan moral nanging poten patos dipunregani ing jaman mau. Karya punika ngewahi pandhangan Donneau de Visé, ingkang remen kaliyan pagelaranaipun. Nanging kanthi komersial karya punika boten sukses, meksa Molière supados éngal-énggal nyerat Le Médecin malgré lui (The Doctor Despite Himself), satunggaling satir dhumateng ngèlmu-ngèlmu alam ingkang resmi. Karya punika sukses sanajan wonten pandangon moral déning Pangeran Conti, paring pandangon marang téater limrahipun lan mliginipun Molière. Wonten ing sapérangan karyanipun, Molière nggambaraken dhokter-dhokter ing zamanipun minangka tiyang ingkang gumedhé ingkang boten pinter ngginakaken Basa Latin kanggé medalaken kesan terpelajarla namung mangertos clyster lan pendarahan minangka pangobatan ingkang boten èfèktif.
Bibar Mélicerte lan Pastorale Comique piyambakipun nyobi malih méntasaken Tartuffe nalika taun 1667 mawi irah-irahan Panulphe utawi L'imposteur. Nalika Raja nilaraken Paris kanggé lelampahan mubeng, Lamoignon lan Biskop Agung mbredel paméntasan mau. Raja lajeng maringi langkung kathah kalonggaran marang Tartuffe pirang taun salajengipun, bibar piyambakipun langkung gadhah kuwaos saking pihak Gréja. Molière lajeng gerah lan kirang produktivitasipun. Le Sicilien, ou l'Amour Peintre dipunserat kanggé karaméan ing Astana Saint-Germain kalajengaken ing taun 1668 déning Amphitryon ingkang elegan lan cetha kailhami déning versi Plautus nanging kanthi parumpamaan marang selingkuhing Raja. George Dandin, ou le Mari Confondu (The Confounded Husband) boten patos katampi nanging malah sukses lantaran L'Avare (The Miser) ingkang sapunika kathah dipuntepangi. Sareng kaliyan Lully piyambakipun ngginakaken malih musik kanggé Monsieur de Pourceaugnac, kanggé Les Amants Magnifiques, lan pungkasan kanggé Le Bourgeois gentilhomme (The Middle Class Gentleman), satunggal malih adikaryanipun. Karya punika katujukaken kanthi langsung marang Colbert, mantri menjarakaken panyokong lawasipun, Fouquet. Kolaborasi kaliyan Lully kapungkasan kanthi tragédie et ballet, Psyché dipunserat sareng kaliyan Pierre Corneille lan Philippe Quinault. Ing taun 1672, Madeleine Béjart tilar donya lan sansaya nambah kasengsaran Molière amargi kélangan lan penyakitipun sansaya parah. Sanajan makaten, piyambakipun nyerat karya sukses Les Fourberies de Scapin (Scapin's Schemings) satunggaling farce lan komedi ing 5 babak. Karya salajengipun, La Comtesse d'Escarbagnas dipunwastani minangka salah satunggal karyanipun ingkang boten patos sukses. Les Femmes savantes (The Learned Ladies) ing taun 1672 dados salah satunggaling adikarya Molière. Karya punika lair saking kabusakipun pangginaan legal unsur musik ingteater, amargi Lully sampun damel hak paten awit saking opera ing Prancis dados Molière kapeksa kondur dhateng genre tradisionalipun. Karya punika sukses lan kalajengaken ing karya pungkasanipun ingkang kathah dipunpuji déning tiyang sanès. Ing mangsa 14 taun manggenipun ing Paris, Molière piyambakan nyerat 31 saking 85 pagelaran ingkang dipunpéntasaken ing panggung sinambi ngatur golongan téateripun.
Molière gerah TBC paru-paru, prakiraan lelara kénging lelara mau nalika piyambakipun dipunpenjara amargi ngutang nalika taksih enèm. Salah satunggaling prastawa ingkang paling masyur ing pagesanganipun Molière punika wekdal ingkang pungkasan ingkang lajeng dados legénda: piyambakipun boten séda ing panggung nalika méntasaken Le Malade Imaginaire (The Hypochondriac). Piyambakipun dhawah lajeng watuk lan pendarahan [11]. Raja Louis XIV nyuwun supados piyambakipun Molière ngaso nanging Molière tetep péngin ngrampungaken pagelaranipun, lajeng bibar punika Molière dhawah malih lan pendarahan saéngga séda pinten jam salajengipun ing griyanipun. Molière séda tanpa dipunparingi sakramen amargi kalih pandhita nampik dugi lan ingkang kaping 3 telat. Konon, kala punika Molière ngagem busana mawi warna ijo, lajeng medal mitos bilih warna ijo punika damel nasib ingkang awon kanggé aktor [16].
Minangka satunggaling aktor, déning ukum ing mangsa punika piyambakipun boten kénging dipunkubur ing pamakaman umum. Garwanipun Armande nyuwun marang Raja Louis XIV supados pikantuk ngawontenaken upacara panguburan kanthi limrah ing dalu. Raja sarujuk lan Molière dipunkubur ing wewengkon pamakaman ingkang samekta kanggé bayi-bayi ingkang dèrèng dipunbabtis. Ing sapérangan cariyos babagan sédanipun Molière, wonten langkung saking 800 tiyang ingkang dugi ing pamakaman "rahasia" Molière.[butuh sitiran] Ing taun 1792 jasadipun ingkang kantun dipunbeta ing musiyum monumèn Prancis lan ing taun 1817 dipunpindhah dhateng Le Père Lachaise Cemetery, Paris ing celakipun makam La Fontaine.
Sapérangan kritikus mastani Molière nyerat naskah dramanipun agé-agé lan boten njagi gaya ingkang konsistèn[22]. Para kritikus nedahaken tata basa lan parumpamaanipun ingkang asring klèntu lan pangginaan tetembungan kanggé njangkepi pacelathon.[17][22]
Sanajan para pamikir konvensional, para pemimpin agama, lan para praktisi mèdis ing jaman Molière ngritik karyanipun, pamikiran mau boten saèstu nutupi kondhangipun ing kalangan umum. Dramawan lan golongan sanès wiwit niru gaya dramatisasi ing Inggris lan ing Prancis. Karya-karya Molière tansah pikantuk tanggepan ingkang saé ing Inggris nalika abad kaping 18, nanging karya-karyanipun boten patos dipuntampi ing Pranscis. Nanging nalika mangsa Restorasi Prancis abad kaping 19, komèdi-komèdi Molière dados kondhang. Tiyang mawi ilèn Romantik remen marang Molière lan karyanipun amargi individualisme boten umum ingkang wonten ing jeronipun. Cendekiawan abad kaping 20 tansah kearik marang pérangan kados makaten dhateng Molière lan karyanipun sarta tansah nyinaoni bab-bab ingkang wonten gegayutan kaliyan dramawan punika[23]. Kathah kritikus ingkang sapunika mindhah kawigatosanipun saking dampak filosofis, religius, lan moral karya-karya komedi Molière dados studi ingkang langkung obyèktif marang tèhnik komedinipun.[23]
Molière dipunwastani minangka kréator komèdi modhèren Prancis.
Kathah tembung utawi ukara ingkang dipun-ginakaken wonten ing karya-karya Molière taksih dipun-ginakaken wonten ing Basa Prancis sapunika:
Molière
Potret Molière
Makam Molière
Molière work
drawing of Moreau le jeune
Drawing of Moreau le jeune
Pezenas monument Moliere
Patung the Hôtel de Ville of Paris
Wolfgang Amadeus Mozart (Salzburg, 27 Januari 1756–Wina, 5 Dhésèmber 1791), punika satunggiling komposer musik saking Ostenrik. Piyambakipun saged kaangep juru musik ingkang jénius. Saking wiwit alit sampun saged manggubah musik klasik. Karyanipun kathah sanget (kirang langkung 700 lagu).
Karya-karyanipun antawis sanès: Pawiwahan Figaro (Le nozze di Figaro) (1786), Don Giovanni (1787), kaliyan Sruling Ajaib (Die Zauberflöte) (1791). Karyanipun ingkang pungkasan, Requiem, dèrèng bibar awit sampun tilar donya. Lajeng karya punika dipunbibaraken déning Franz Xaver Süssmayr.
Mozart nilaraken warisan komposisi musik kathah sanget. Komposisi-komposisinipun sampun dipunpilah-pilah per genre (jinis) ing K.V. (Köchel-Verzeichnis, 1937). Sawijining ringkesan cekak karya Mozarts ugi naté dipunterbitaken ing 1951 mawi judhul Der kleine Köchel. Lajeng ugi wonten Verzeichnüss, punika cekakan saking Verzeichnüss aller meiner Werke (1784-1791), sawijining pratélan komposisi ingkang dipunserat déning Mozart piyambak. Lajeng ugi wonten sistèm AMV (Alte Mozart-Ausgabe) kaliyan NMA (Neue Mozart-Ausgabe) ingkang dipun-ginakaken.
Pratélan opera Mozart:
Ing warsa 1791 Mozart kadhatengan tiyang ingkang boten dipuntepangi. Piyambakipun kajeng pesen satunggiling misa Requiem. Alesan saha jati dhirinipun boten purun dipunbèbèraken. Bésok tibakipun tiyang punika Raden Franz von Walsegg-Stuppach. Priyantun punika panci gadhah kabiasaan pesen komposisi musik lajeng dipunsalin kaliyan dipunakoni piyambak.
Rikala Mozart nampi pesenan punika, Mozart sampun boten saras malih. Amargi gadhah pesenan sanès, Mozart saweg saged nyerat requiem punika rikala sangsaya sakit badanipun ngantos séda. Pungkasanipun karya punika dipunbibaraken déning Franz Xaver Süssmayr. Piyambakipun salah satunggiling siswanipun.
Marco Polo (lair  15 Sèptèmber 1254 – pati  8 Januari 1324 ing umur 69 taun), punika satunggiling bakul lan panjlajah donya. Piyambakipun sangkanipun saking Venesia, sapunika wonten ing Italia. Marco Polo lajeng saking Éropah késah dhateng ing Cinten manglampahi Jalur Sutra, utawi jalur dharat (1271-1275). Sadhatengipun ing Beijing, rikala punika Cinten dipunkuwasani tiyang Monggolia (Tatar). Marco Polo lajeng ngabdi dhateng ratu Kublai Khan, laminipun 17 warsa. Lajeng wangsul dhateng ing Éropah. Sapunika manglangkungi sagara, langkung tanah Jawi kaliyan pulo Sumatra (1292-1295).
Akeh carita kang misuwur lan aneh saka bangsa Éropah. Ing wektu iku, bangsa Barat ora ngerti donya Timur. Saperangane wong Pinter mènèhi panemu yèn ta marco Polo pancen lunga tekan Cina, nanging ora tekan kabèh panggonan kang digambarake ana bukune (kaya ta Xanadu).
Salah sijiné carita Marco Polo kang nyengsemake bangsa Indonésia ya iku caritane kang aran ’’unicorn’’ utawa jaran kang duwé sungu kang panemune dhèwèké weruh ana ing pulo Sumatra. Nanging Ilmu kawruh kang mbuktekake panemune iku dudu unicorn nanging ya iku kang diarani warak Sumatra.
Saperangane aran panggonan ing Indonésia kang ana ing buku cathetan Marco Polo, antarané:
 
Cithakan:Eponim ékan
Michael Faraday (22 September 1791-25 Agustus 1867) punika èlmuwan Inggris ingkang pikantuk jejuluk "Bapak Listrik", amargi upadosipun listrik dados tèknologi ingkang kathah gunanipun. Panjenenganipun nyinaoni manéka babagan èlmu kawruh, kalebet elektromagnetisme lan elektrokimia. Panjenenganipun ugi nemokaken piranti ingkang ing tembe wuri dados pangobong Bunsen, ingkang dipungunakaken mèh ing sadaya laboratorium sains minangka sumber panas ingkang praktis.
Èfèk magnetisme nuntun panjenenganipun nemokaken gagasan-gagasan ingkang dados dhasar téyori medan magnet. Panjenenganipun kathah maringi sesorah kanggé momolèraken èlmu pengetauan dhumateng masarakat umum. Payaketan rasionalipun salebetipun ngembangaken téyori lan nganalisis asilipun banget ngéramaken.
Jean-Paul Sartre (Paris, 21 Juni 1905 – id. 15 April 1980) iku siji filsuf lan panulis Prancis.[butuh sitiran] Sartre dianggep ngembangaké aliran eksistensialisme.[butuh sitiran] Sartre mratélakaké yèn èksistènsi luwih dhisik ana tinimbang èsènsi (L'existence précède l'essence).[butuh sitiran] Manungsa ora duwèni apa-apa wektu dilairaké lan salawasé urip ora punjul kasil kalkulasi komitmen-komitmené ing mangsa kapungkur.[butuh sitiran] Awit saka iku, miturut Sartre sabanjuré, siji-sijiné landhesan aji yaiku kabébasan manungsa (L'homme est condamné à être libre).[butuh sitiran]
Taun 1964 dianugerahi Bebungah Nobel Sastra, nanging Jean-Paul Sartre nulak.[butuh sitiran] Sartre tilar donya tanggal 15 April 1980 ing siji rumah sakit ing Broussais (Paris).[butuh sitiran] Upacara pemakaman dirawuhi kurang luwih 50.000 wong.[butuh sitiran]
Pasangané yaiku filsuf wanita kang asmané Simone de Beauvoir.[butuh sitiran] Sartre akèh ninggal karya tulis ing antarané kang asesirah Being and Nothingness kang tegesé Ana lan kaanan ora ana.[butuh sitiran]
Charles André Joseph Marie de Gaulle (IPA: [də ˡgoːl]), (22 November 1890 – 9 November 1970) iku jendral lan présidhèn Prancis sing mimpin pasukan Prancis ing Perang Donya II. De Gaulle sing ngedegake Républik Kalima Prancis ing taun 1958 lan dadi presidene saka taun 1959 nganti taun 1969. Ing Prancis dhèwèké diarani Général de Gaulle utawa namung Le Général utawa le Grand Charles.
Buda (ꦧꦸꦢ꧀ꦣ) saking basa Sangsekreta बुद्ध ingkang tegesipun Ingkang Wungu, Ingkang sampun dugi ing papadhang estu. Tembung punika dipunpendhet saking tembung Sansekreta: "Budh", kanggé mangertosi). Tembung punika ugi gelar ingkang dipuncaosaken dhumateng tiyang ingkang sampun sadhar mangembangaken potènsi pribadhinipun piyambak kaliyan ingkang sampun ngembang kasadharipun. Ing panganggé wekdal samangké, tembung punika asring ngarujuk dhumateng Sidharta Gotama, guru agami lan ingkang yasa ngadhegaken Agami Buda (ugi dipunanggep "Buda kanggé wekdal samangké"). Ing pangangé ingkang sanès, tegesipun tuladha kanggé manungsa ingkang dipunparingi kasadharan.
Agami Buda miyos ing nagari India, utawi langkung leres ing tlatah Nepal samangké. Agami punika miyos wujud satunggilipun reaksi dhumateng agami Brahmanisme. Pandhéganipun inggih punika Sidharta Gotama ingkang sami dipuntepangi minangka Buda Gotama déning para pandhèrèkipun. Ajaran agami Buda nyebar ngantos dumugi ing nagari Tiongkok ing taun 399. Ingkang ngasta inggih punika satunggiling bhiksu ingkang namanipun Fa Hsien. Masarakat Cinten ugi angsal prabawa saking Tibet ingkang sampun dipunmodhifikasi dhumateng tradhisi lokal.
Ing tanah Jawi, agami punika ugi sampun wonten ing abad kaping 5. Candhi Barabudhur ingkang langkung saé ing rat punika, yasanipun para ratu saking wangsa Syailendra ingkang memengkoni praja ing Jawi Tengah watawis abad kaping 8. Para panganut Buda boten nganggep manawi Sidharta Gotama punika sang hyang Buda ingkang kaping sepindhah punapa ingkang pungkasan. Dipuntingali kanthi teknis, Buda, punika satunggiling tiyang ingkang sampun kapanggih ing Dharma (ingkang gadhah kersa: Kaleresan; prakawis saèstunipun, akal budi, kasulitan kawontenaning manungsa, kaliyan marga ingkang leres manuju ing kamardika (jiwa) mawi Kasadaran, ingkang dhateng salepasing karma ingkang saé (tujuan) dipunlestarèkaken saimbang kaliyan sadaya tingkah laku ingkang awon dipuntilar.
Anggènipun anggayuh nirwana (basa Pali: nibbana) punika sami kemawon ing tigang jinising Buda, namung Samma-Sambuddha langkung nggatèkaken ing kwalitas kaliyan usaha tinimbang kalih Buda sanèsipun. Tigang golongan Buda punika inggih:
Saben ilèn Buda dhedhasar Tripitaka ingkang dados rujukan utami, amargi ing salebetipun wonten sabda kaliyan ajaran sang hyang Buda Gotama. Tiyang-tiyang ingkat manut dhumateng ajaran punika nyathet kaliyan ndamel klasifikasi ajaranipun wonten ing tigang buku, inggih punika Sutta Pitaka (buku ajaran), Vinaya Pitaka (buku undhang-undhang para bhiksu kaliyan rahib) kaliyan Abhidhamma Pitaka (buku ukum metafisika).
Ing ajaran Buda, hyang Buda punika sajatinipun sanès Tuhan atawi Allah. Konsep Allah ing agami Buda punika bènten kaliyan konsèp ing agami Monoteisme. Ing ngrika, jagatraya dipunciptakaken déing Allah, lan paraning tiyang gesang punika wangsul ing ngarsanipun sampéyan dalem sang hyang Gusti.
Ing agami Buda, paranipun tiyang gesang punika inggih saged dhateng ing kabuddhan (anuttara samyak sambodhi) utawi papadhang sajati ing pundi jiwa manungsa boten lair manitis malih tumimbalahir sanès kaliyan (reinkarnasi). Punika sadaya inggih miturut karmanipun piyambak-piyambak. Boten wonten déwa-dèwi ingkang saged maringi pitulung, namung usahanipun piyambak ingkang saged nggayuh Nirwana. Sang hyang Buda namung tuladha kémawon, juru pandhu, kaliyan guru kanggé sadaya jalmi ingkang kedah nglangkungi marginipun piyambak-piyambak lan ningali kaleresan kaliyan realitas sajati.
Wonten sawatawis ilèn ing agami Buda:
Tigang Mustika (Basa Sangskreta: त्रिरत्न Triratna utawi रत्नत्रय Ratna-traya, Basa Pali: तिरतन Tiratana)
Para panganut agami Buda ngriyayakaken Dinten Waisak ingkang sajatosipun gabungan pèngetan tigang prastawa:
Griya ngibadahipun tiyang Buda dipunwastani wihara. Nanging griya ngibadahipun tiyang Cinten dipunwastani klenthèng.
Lanang yaiku siji jinis kelamin (mligi manungsa) kang pasangan karo wadon.
Istilah sosialisme utawa sosialis bisa ngacu marang sapérangan prakara kang ana gayutané karo ideologi utawa golongan ideologi, sistem ékonomi, lan nagara. Istilah iki wiwit dipigunakaké wiwit awal abad kaping 19. Sajeroning basa Inggris, istilah iki dipigunakaké pisanan kanggo nyebut pangikut Robert Owen nalika taun 1827. Ing Prancis, istilah iki ngacu marang para pangikut dhoktrin Saint-Simon nalika taun 1832 kang dipopulèraké déning Pierre Leroux lan J. Regnaud sajeroning l'Encyclopédie Nouvelle[1]. Panggunaan istilah sosialisme asring dipigunakaké sajeroning manéka kontèks kang béda-béda déning manéka golongan, nanging mèh kabèh sepakat yèn istilah iki awalé saka pergolakan kaum buruh indhustri lan buruh tani nalika abad kaping 19 tekan awal abad kaping 20 dhedhasar prinsip solidaritas lan merjuwangaké masarakat egalitarian kang karo sistem ékonomi miturut dhèwèké bisa ngladèni masarakat akèh tinimbang mung saglintir èlit.
Rasisme iku siji sistem kapercayan utawa dhoktrin kang nélakaké yèn prabédan biologis kang ana ing ras manungsa nemtokaké pencapaian budaya utawa individu – yèn siji ras tinentu luwih superior lan duwé hak kanggo ngatur kang liyané [1].
Sapérangan panulis migunakaké istilah rasisme kanggo ngrujuk ing préferènsi marang golongan ètnis tinentu dhéwé (etnosentrisme), wedi marang wong asing (xenofobia), panolakan marang gayutan antarras (miscegenation), lan géneralisasi marang siji golongan wong tinentu (stereotipe) [2][3].
Rasisme wis dadi faktor panyurung diskriminasi sosial, segregasi lan kekerasan rasial, kalebu genosida. Pulitisi asring migunakaké isu rasial kanggo olèh swara. Istilah rasis wis dipigunakaké kanthi konotasi ala paling ora wiwit 1940-an, lan idhèntifikasi siji golongan utawa wong minangka rasis asring asifat kontrovèrsial.
Basa Turki kagolong basawangsa Turki paling kulon, lan kanthi gunggung penutur paling akèh yèn dibandingaké karo basa-basa Turki liyané.
Basa Turki wiwitané saka Asia Tengah yaiku golongan sing diarani golongan Oguz sing pindhah-pindhah nganti tekan jazirah Anatolia, Asia Cilik. Basa cawang Oguz iki samsaya suwé banjur owah. Golongan Oguz iki nyebar wiwit Anatolia nganti Supitan Bosporus. Golongan sing nggawa basa iki yaiku golongan Seljuk ing abad kaping 10. Miwiti Islam dianut masarakat Turki, basa Turki ing wewengkon Anatolia wiwit nyerep manéka kosakata saka basa Arab lan basa Pèrsi. Basa Turki sabanjuré ing abad 15 nggayuh puncak kejayaané ing mangsa Kalipah Usmaniyah. Ing jaman Usmaniyah iki, basa Turki ditulis nganggo sajinis Aksara Arab. Nanging, wiwit taun 1928, Mustafa Kemal Atatürk, sing diwanuhi minangka bapak Turki Sekuler ngupaya nggawa Turki dadi modhèren lan ngganti kabèh pangeja basa Turki nganggo aksara Latin.
Basa Turki iku anggota cawang saka Basa-basa Turki, sing dumadi saka basa Turki Gagauz lan basa Turki Khorasani. Kagolong subklompok Turki Kidul, sing kagolong sajeroning golongan basa Ural-Altai utawa basa Turkik.
Basa Turki dituturaké ing Turki lan 35 nagara liyané. Basa iki dituturaké ing Bulgaria watara 1 yuta jiwa, Ellas watara 100 èwu jiwa, Républik Turki Siprus Lor watara 18% sing ndunungi Siprus, Makedonia watara 86.591 jiwa, Rumania ing kawasan Dobruja lan Uzbekistan, basa iki uga karan basa Osmanli.
Basa Turki dadi basa resmi ing Turki lan Républik Turki Siprus Lor. Saliyané iku, uga diajaraké ing pawiyatan-pawiyatan pariklumpuk (Ind: komunitas) Turki ing Bulgaria, Ellas, Makedonia lan Rumania.
Basa Turki kapérang dadi sawatara carabasa, kaya déné carabasa Danubia sing dituturaké ing tlatah Balkan, Gaziantep, Sanliurfa, Edirne, Razgrad, Dinler, Rumelia, Karamanli lan Eskisehir.
Ing jaman Kalipah Usmaniyah, basa Turki ditulis nganggo sajinis Aksara Arab, nanging wiwit taun 1928, basa Turki ditulis nganggo Aksara Latin sing diowahi, contone ana ing aksara ç, ğ, ı, ö, lan ü.
Aksara Wyanjana Turki : Aksara Wyanjana Jawa
H : Ha
N : Na
Ç : Ca
R : Ra
K : Ka
S : Sa
Ş : Sya (Śa)
V : Va
L : La
P : Pa
F : Fa
D : Dha
C : Ja
J : Zya (Źa)
Y : Ya
M : Ma
G : Ga
Ğ : Gha
B : Ba
T : Tha
Aksara Swara Turki : Aksara Swara Jawa
A : Ah
İ : I
I : Û
U : U
Ü : Ü
E : E
O : O
Ö : Œ
Aturan Wilujeng
Merhaba: Wilujêng
Selam: Wilujeng (kasar)
Günaydın: Wilujeng enjing
İyi günü: Wilujeng siyang/sore
İyi akşamlar: Wilujeng sore/dalu
İyi geceler: Wilujeng dalu
Güle güle: Dhadhah
Görüşürüz: Wilujeng pirsa malih
Teşekkür ederim: Matur nuwun
Rica ederim: Sami-sami
Afferdersin: Nuwun sewu, nyuwun pangapunten
Tetembungan Purusa
Ben: aku/kula
Sen : kowe
Siz: kowe kabèh/panjenengan
O: dheweke/barang iku
Angka
Bir: siji
Iki: loro
Üc: telu
Dört: telu
On: papat
Yirmi: rongpuluh
Merkurius utawa Buda iku kalebu planit dalam tata surya sing paling cedhak srengéngé. Diameter Merkurius 40% lewih cilik katandhing Bumi, 40% lewih gedhé katandhing Bulan. Malahan ukurane lewih cilik katandhing bulan Jupiter, Ganymede juga bulan Saturnus, Titan.
Permukaan planit Merkurius lewih kurang padha kondisine kalih Bulan.
Sepésiyes utawa jinis iku takson kang dipigunaaké ing taksonomi kanggo nunjuk siji utawa sapérangan golongan individu (populasi) sing padha lan bisa saling mbuahi siji lan sijiné ing saknjeron klompoké (saling mbagi gen) nanging ora bisa karo anggota golongan sing béda. Anggota-anggota ing siji sepésiyes manawa saling kawin bisa ngasilaké keturunan kang fèrtil tanpa alangan reproduktif. Bisa uga, sapérangan golongan ing siji sepésiyes ora saling berkawin amarga alangan géografis nanging manawa ditemoaké lan dikawinké bisa ngasilaké keturunan fertil. Loro sepésiyes kang béda manawa saling kawin bakal ngadhepi masalah alangan biologis; manawa ngasilaké keturunan kang séhat, keturunané iki racaké setéril/mandul.
Sepésiyes, manawa karan ing jeneng ilmiah, disingkat sp. (Contoné Phalaenopsis sp. — ateges "sakjinis Phalaenopsis", nemawa jamak disingkat spp.).
Ing taksonomi kéwan ana siji tingkat takson ing sakngisoré sepésiyes: subsepésiyes (disingkat ssp. (nanging racaké ora ditulis ing jeneng ilmiah kéwan). Ing taksonomi tetuwuhan, fungi, lan bakteri ana takson liya sakngisoré subspésies: varietas, subvarietas, lan forma.
Otot iku siji jaringan konektif ing awak kang tugas mligi kontraksi. Kontraksi otot dipigunakaké kanggo mindhah pérangan-pérangan awak & substansi sajeroning awak.
Otot kang tinemu sajeroning jantung iki nyambut gawé kanthi terus-menerus tanpa mandheg.
Perobahané ora kena prabawa saka sinyal saraf pusat, nanging luwih amarga prabawa hormon.
Nduwèni désain kang efektif kanggo perobahan kang spontan lan mbutuhaké tenaga gedhé. Perobahané diatur déning sinyal saka sèl saraf motorik.
Otot iki nèmpèl ing rangka lan dipigunakaké kanggo perobahan
Otot kang tinemu sajeroning intestinum lan pambuluh getih nyambut gawé kanthi pengaturan saka sistem saraf ngisor sadhar.
Tuberkulosis utawa TB utawa TBC (cekakan pungkasan iki ora akèh dienggo manèh) iku lelara infèksi kang disebabaké déning bakteri Mycobacterium tuberculosis. Lelara iki paling asring nyerang paru-paru sanajan ing saprotelon kasus nyerang organ awak liya lan ditularaké wong menyang wong liyané. Iki uga salah siji lelara tuwa dhéwé kang dikawruhi nyerang manungsa. Yèn diterapi kanthi bener tuberkulosis kang disebabaké déning komplèks Mycobacterium tuberculosis, kang peka marang obat, praktis bisa mari. Tanpa terapi tuberkulosa bakal ngakibataké pepati sajeroning limang taun pisanan ing punjul setengah kasus.
Indonésia ana sajeroning peringkat katelu paling ala ing donya kanggo gunggung panandhang TB. Saben taun muncul 500 èwu kasus anyar lan punjul 140 èwu liyané mati. Satus taun kapungkur, siji saka lima pepati ing Amérikah Sarékat disebabaké déning tuberkulosis.
Tanggal 24 Maret dipèngeti donya minangka "Dina TBC" amarga nalika tanggal 24 Maret 1882 ing Berlin, Jerman, Robert Koch mresentasikaké asil studi ngenani jalaran tuberkulosis kang panjenengané temokaké.
Panularan lelara iki amarga kontak karo dhahak utawa ngisep titik-titik banyu saka wahing utawa watuk saka wong kang kena infèksi kuman tuberkulosis
Tandha-tandha utama tuberkulosis ya iku watuk suwéné 3 minggu utawa luwih, mawa dhahak, lan racaké campur getih. Bisa uga nyeri dhadha, mata abang, kèlangan nafsu mangan, sesek napas, demam, awak lemes, lan saya kuru. Yèn ora ditangani, bisa dumadi syok hipovolemik utawa sesek napas abot kang njalari pepati.
Organisasi
Liyané
Kéwan nyusoni utawa mamalia iku kelas kéwan vèrtebrata kang mligi kaciri déning anané klanjer susu, kéwan wadon ngasilaké susu minangka sumber panganan anaké; anané rambut; lan awak kang endoterm utawa "getih panas". Utek ngatur sistem peredaran darah, kalebu jantung kang duwé ruwang papat. Mamalia kapérang punjul 5.000 gènus, kang sumebar ing 425 kulawarga lan nganti 46 ordo, sanajan prakara iki gumantung klasifikasi èlmiah kang dianggo
Sacara filogenetik, kang ingaran Mamalia iku kabèh turunan saka nenek moyang monotremata (kaya ta echidna) lan mamalia Eutherian (kang duwé plasenta lan duwé kanthong utawa marsupial)
Sapérangan gedhé mamalia nglairaké katurunané, nanging ana sapérangan mamalia kang kagolong ing monotremata kang ngendhog. Lair uga dumadi ing akèh spésies non-mamalia, kaya ing iwak guppy lan hiu martil; mula nglairaké dudu kaanggep minangka ciri mirunggan mamalia. Semono uga sipat endotermik kang uga diduwèni déning manuk.
Monotremata ora duwé puting susu, nanging tetep duwé klanjer susu. Artiné, monotremata nyukupi syarat kanggo lumebu ing kelas Mamalia. Perlu dimangertèni manawa taksonomi kang asring dipigunaaké saiki asring nekanaké ing pepadhan nenek moyang; diagnosa karakteristik migunani banget ing identifikasi asal usul sawijining makluk, nanging upama ana salah siji anggota Cetacea jebulé ora duwé karakteristik mamalia (kaya ta, duwé rambut) makluk mau bakal tetep dianggep mamalia amarga nenek moyangé padha karo mamalia liyané.
Mamalia duwé telu balung pangrungu ing saben kuping lan siji balung (dentari) ing saben sisih rahang ngisor. Vertebrata liya kang kupingé mung duwé siju balung pangrungu (ya iku, stapes) ing saben kuping lan paling ora telu balung liya ing saben sisih rahang.
Mamalia duwé integumen kang kapérang saka telung lapisan: paling njaba ya iku epidermis, kang tengah iku dermis, lan paling njero iku hipodermis. Epidermis lumrahé kapérang saka telung puluh lapis sèl kang fungsiné dadi lapisan tahan banyu. Sel-sèl paling njaba saka lapisan epidermis iki asring moncék; epidermis pérangan paling njero asring nyigar lan sèl anakané kesurung munggah (arah metu). Pérangan tengah, dermis, kandelé ping limalas nganti ping patangpuluh tinimbang epidermis. Dermis kapérang saka manéka warna komponèn kaya pembuluh getih lan klanjer. Hipodermis kasusun saka jaringan adiposa lan fungsiné kanggo nyimpen lemak, penahan benturan, lan insulasi. Kandelé lapisan iki warna-warna variasiné ing saben spésies.
Wit iku tetuwuhan kanthi watang lan pang kang ngandhut kayu. Wit duwé watang utama kang tuwuh jejeg, nopang tajuk wit. Wit dibédakaké saka semak saka panampilané. Semak uga duwé watang kayu, nanging ora tuwuh jejeg. Kanthi mangkono wit gedhang dudu wit sajati amarga ora duwé watang sajati kang ngandut kayu. Jinis-jinis mawar luwih pas ingaran minangka semak tinimbang wit amarga watangé sanadyan ngandhut kayu nanging ora ngadeg jejeg lan uripé ngrembyah nutup lemah. v
Watang wujud pérangan utama wit lan dadi pangubung utama antarané pérangan oyot, minangka pangumpul banyu lan mineral, lan pérangan tajuk wit (canopy), minangka punjer pangolahan lebonan ènergi (prodhuksi gula lan réprodhuksi). Pang iku uga watang, nanging ukurané luwih cilik lan gunané ngambakaké ruwang kanggo tuwuhing godhong saéngga bisa luwih akèh cahya srengéngé lan uga neken tetuwuhan kang nyaingi ing sekitaré. Watang wit ana kulité saéngga karksa saka karusakan.
Ing basa sadina-dina, pangertèn wit rada luwih wiyar, kang ing botani ingaran "wit semu". Conto paling umum saka masalah ini ya iku "wit" gedhang.
Timbelutawa timah iku awijining unsur kimia sajeroning tabel periodik kang nduwni simbol Sn (basa Latin: stannum) lan nomer atom 50. Unsur ini merupakan logam miskin keperakan, bisa ditempa ("malleable"), ora gampamg kaoksidasik ing udara saéngga tahan karat, tinemu sajeroning akèh aloy,ldan dipigunakaké kanggo nglapisi logam liyané kanggo nyegah karat. Timbel dijupuk mligi sakai mineral cassiterite kang kawujud minangkai oksida.
Cuaca iku nuduhaké apa kang kadadéan ing langit. Cuaca kalebu (nanging ora mung) angin, kilat, lésus, hurricane, tornado, udan, udan ès, lan salju. Energi saka srengéngé duwé prabawa marang cuaca. 
Iklim nuduhaké kaya apa cuaca lumrahé lumaku ing siji panggonan ing saéngah wektu sajeroning sataun. 
Owah-owahan cuaca bisa mènèhi prabawa marang swasana ati mood. Wong nganggo sandhangan lan duwé aktivitas béda-béda miturut kondisi cuaca. Manungsa uga milih panganan kang béda miturut mangsané.
Stasiun cuaca ngukur warna-warna kaanan cuaca ing donya. Sing diukur antarané karikatan lan arah angin, témperatur , tekanan barometer, lan kalembaban. Manungsa migunakaké asil pangukuran iki kanggo nemtokaké cuaca kang bakal teka. Wong-wong iki diarani meteorologis.
Cuaca èlèk bisa ngakibataké kélangan nyawa lan bandha lan duwé prabawa marang kauripan sadina-dina. Conto cuaca èlèk:
Pangan utawa panganan iku bahan, lumrahé asal saka sato kéwan lan tetuwuhan utawa woh-wohan, kang dipangan déning makluk urip kanggo mènèhi tenaga lan nutrisi. Cuwèran kanggo maksud iki kerep diarani ombènan, nanging tembung 'panganan' bisa uga dianggo. Istilah iki kadhangkala dianggo kiasan, kaya "panganan kanggo pamikiran". Kacukupan pangan bisa diukur saka status gizi kanthi antropometri
Panganan siyang dibutuhaké manungsa lumrahé digawé liwat asil tetanèn utawa kebun kang nyakup sumber kéwan lan tuwuhan. Sawenèh wong nulak mangan panganan saka kéwan kaya, daging, endhog lan sakpiturutipun. Wong kang ora gelem mangan panganan saka daging lan sajinisé diarani vegetarian yaiku wong kang mung mangan janganan minangka panganan pokok.
Gula (ngoko) utawa gendhis (krama) iku ing basa Latin diarani sacharose / sucrose.[1] Gula iku bahan sing dienggo nggawé legi utawa ngawètaké panganan.[1] Gula iku lumrahé ana telung warna:[1]
Gula rafinasi iki mèh padha kaya gula pethak nanging mbebayani tumrap kaséhatan.[2] Gula rafinasi iki regané luwih murah tinimbang gula pethak biyasa.[2] Gula rafinansi iki ora layak dikonsumsi.[2] Supaya bisa dikonsumsi, gula rafinasi kudu diolah manèh amarga gula iki rupané rada coklat lan ana uga kang rupané ireng, lan gulané alus banget.[2] Yén gula iki langsung dicampur ing tèh utawa kopi bisa ngganggu kaséhatan amarga gula iki maragaké kanker.[2] Gula rafinansi iki lumrahé gula kang diimpor saka manca nagara.[2]
Gula bit bisa dikembangaké ing Indonésia, awit nagara Indonésia kalebu nagara tropis.[3] Umur tuwuhan saka gula bit nganti panén kurang luwih 4,5 nganti 11 sasi.[3] Tuwuhan gula bit ora mbutuhaké akèh banyu.[3] Tuwuhan iki luwih ngirit banyu kira-kira 30 persén tinimbang tuwuhan tebu.[3]
Tuwuhan gula bit bisa urip ing warna-warna jinis lemah, malah bisa uga urip ing lemah kang kandhutan uyah tanahé akèh banget.[3] PH kang cocog kanggo urip tuwuhan bit rata-rata pH > 5,5.[3]
Bit (Beta vulgaris)kalebu famili Chenopodiaceae.[4] Varietas tuwuhan iki kang paling misuwur ya iku beetroot utawa garden beet kang rupané abang utawa ungu.[4] Varietas saka budidaya bit liyané ya iku sayuran kang wujud godhong kang diarani chard lan spinach beet.[4] Saliyané iku ana sayuran kang ana oyoté kang diarani gula bit.[4]
Tuwuhan bit wernané abang rada wungu.[4] Tuwuhan bit ngandhut serat kang akèh lan uga ngandhut zat besi.[4] Kanggoné para vegetarian utawa vegan bisa ngonsumsi bit supaya ora kurang zat besine.[4] Zat besi lumrahé tinemu ing daging kang seger.[4]
Amarga kandhutan bit ngandhut serat kang akèh ing oyot lan godhongé, bangsa Romawi Kumo nggunakaké dadi obat sembelit.[4]
Bit uga bisa dadi pewarna abang kang alami.[4] Pewarna saka bit bisa kanggo nggawé kuwé pepe utawa lapis sagu.[4] Nalika sepisanan nggawé Red Velvet Cake dadi simbul kuwé Amérika pérangan Selatan isih nggunakaké jus bit dudu pewarna abang gawéan.[4]
Gula iku olèhé ana kudu karo prosès kimia.[4]
Gula bit kang dikasilaké wernané putih.[5] Gula iki bisa digunakaké ing kulawarga utawa ing pabrik utawa indhustri kanggo nggawé ombénan.[5] Kaya gula kang isih mentah, gula kang isih ngandhut jus diolah lan duwé produk samping kang diarani molase bit.[5]' 'Molase bit bisa dadi pakan ratu-kaya lan dikirim ing pabrik fermentasi tuwuhan kaya ta pabrik penyulingan alkohol.[5]
Gula jawa uga diarani gula abang utawa gula arén.[6] Gula jawa iki cara nggawéné luwih alami saéngga zat-zat kang ana ing gula iki ora nganggu kaséhatan apa manéh ngrusak awak.[6] Gula jawa uga ora mbutuhaké prosés penyulingan kang bola-bali lan ora nggunakaké tambahan bahan kimia kanggo gawé murni.[6]
Gula jawa duwé aji indèks glikemik luwih cendhèk saéngga ora nggawé gula darah mundhak.[6] Kanthi alasan iku mau, gula jawa uga kena digunakaké wong kang lara diabétes amarga nutrisi kang ana ing gula iki luwih akèh.[6]
Saliyané kandhutan gula kang luwih sithik, gula iki uga ngandhut senyawa-senyawa liyané kang akèh manfaaté kaya ta thiamine,riboflavin, asem askorbat, protéin lan uga vitamin C.[6]
Gula tebu uga diarani gula pasir.[7] Diarani gula tebu amarga bahané digawé saka tebu.[7] Diarani gula pasir amarga dhapuré butiran cilik-cilik mirib pasir.[7]
Gula tebu bisa kanggo campuran yèn nggawé wédang tèh utawa wédang kopi.[8] Saliyané iku gula tebu uga bisa kanggo masak lan nggawé sirup.[8]
Gula abang
Gula aren
Gula klapa
Gula pasir
butiran gula
Gula coklat
gula
gula putih
Gula alus
Géomètri (saka basa Yunani γεωμετρία; geo = bumi, metria = pangukuran) kanthi barès tegesé pAngukuran ngenani bumi, iku cabang saka matématika sing nyinaoni gayutan ing sajeroné ruang. Saka pengalaman, utawa manawa kanthi intuitif, wong bisa mangertèni ruang saka ciri dhasaré, sing diistilahaké minangka aksioma sajeroning géomètri.
Cathetan paling wiwitan ngenani géomètri bisa ditelusuri nganti jaman Mesir kuna, peradaban Lembah Sungai Indus lan Babilonia. Peradaban-peradaban iki diweruhi duwé keahlian sajeroning drainase rawa, irigasi, pangendalèn banjir lan ngadegaké yasan-bagunan gedhé. Akèh-akèhé géomètri Mesir kuna lan Babilonia winates mung ing pétungan dawa sègmèn-sègmèn garis, luas, lan volume.
Salah siji téyori wiwitan ngenani géomètri dipratélakaké Plato sajeroning dialog Timaeus (360SM) yèn alam semesta dumadi saka 4 èlemèn: lemah, banyu, hawa lan geni. Bab mau dimaksudaké kanggo nggambaraké kondhisi material padhet, cuwèr, gas lan plasma. Bab iki andhasari bentuk-bentuk géomètri: tetrahedron, kubus(hexahedron), octahedron, lan icosahedron ing ngendi saben wangun utawa wujud mau nggambaraké èlemèn geni, lemah, hawa lan banyu. Bentuk-bentuk iki banjur kondhang kanthi jeneng Platonic Solid.
Ana panambahan wujud kalima yaiku Dodecahedron, sing miturut Aristoteles kanggo nggambarakè èlemèn kalima yaiku èther.
Cithakan:Babagan matematika
Transistor ya iku siji piranti elektronik kang wujudé tabung cilik banget kang digawé saka semikonduktor.[1]
Gunane kanggo nguwatake, medhot, lan mbagi arus listrik.[2]
Transistor tinemu nalika taun 1948 déning ahli fisika ya iku Walter Houser Brattain, John Bardeen, lan William Braddford Shockley.
Transistor bisa kanggo kran listrik.[3]
Padatan, transistor nduwé terminal cacahé telu.[3] Tegangan utawa arus kang dipasang ing salah siji terminale iku ngatur arus kang luwih gedhé liwat rong terminal liyané.[3]
Wiwitane, ana rong jinis transistor, ya iku bipolar junction transistor (BJT utawa transistor bipolar) lan field-effect transistor (FET).[3] Kekarone cara kerjane dhéwé-dhéwé.[3]
Penemuan transistor kasebut, yaiku salah sawijining prestasi sing paling penting ing abad kaping-20, minangka asil pangembangan elektronik semikonduktor, sing wiwit taun 1833, nalika eksperimen fisika Inggris Michael Faraday nganakake eksperimen pertama kanthi materi semikonduktor - perak sulfida.[4]
Transistor bisa dibédakaké dhedhasar sapérangan kategori:[3]
Mesin obong lebet (mesin obong jero) inggih punika mesin ingkang dayanipun saking prosès pangobongan gas (utawi campuran lisah kaliyan hawa) wonten salebeting ruangan ingkang katutup. Ruangan ingkang katutup dipuntepangi wonten tetembungan pligi mesinundhagiwidya (Ind: teknik mesin) ingih punika minangka bangsal obong utawi (Inggris: combustion chamber utawi Basa Indonesia: ruang bakar). Kobongipun gas andadosaken melar (Ind: muai) lan melaripun gas wau nyurung wonten ing sadaya arah, ing wekdal punika piranti ingkang saged ébah lajeng kasurung. Ébahipun piranti punika gadhah daya lan saged dipunmupangataken kanggé warni-warni kabetahan.
Mesin obong lebet wonten pangertosipun babrayan langkung caket dhumateng mesin kanggé tumpakan utawi motor, punika boten klentu amargi tumpakan utawi motor ngagem mesin sehker sekawan jangkah utawi mesin sehker kalih jangkah. Mesin sehker punika kalebet jinis mesin obong lebet. Mesin Wankel, turbin gas, mesin jèt kaliyan rokèt ugi tumut wonten golongan punika.
Collosseum ya iku yasan sajarah kaya déné gedhong pamentasan sing gedhé/amphitheatre sing kalebu salah sawijining pitu kaajaiban donya.[1] Sing panggone ning kutha krajan Nagara Italia, Roma, sing duwé jeneng asli Flavian Amphithetare, diadhekke karo Raja Vespasian lan dirampungke karo anakke Titus 80 M.[1]
Ngenani taun nggawéné nganti saiaki isih akèh sing béda kapercayan. Amarga ana sing duwé anggepan ya iku Collosseum digawé ing taun 79 SM, uga ana sing duwé anggepan digawé antara taun 70-80 M, Nanging, akèh arkéolog sing duwé panganggep yèn Collosseum digawé ing taun 70-82 M.[1] Saka asalé jeneng dijupuk saka salah sawijining reca sing dhuwuré 130 kaki utawa 40 mèter sing jenengé Colossus.[1] ZCollosseum diset kanggo nampung 50.00 wong pamiyarsa.[1]
Collosseum diadegke cerakke karo Nero's enermous palace, Domus Aurea sing wis tangi sakbubare kobongan ning Roma ing taun 64 M. Saka pirang-pirang ahli sujarah percaya kontruksi saka Collosseum diwènèhi biyaya nganggo cara ngrampok kuil gedhé Jarusalem saka kongkonan Raja Herod ing taun 64 M.[2]
Dio Cassius saka sing ahli sujarah ngandakakée watara 9000 kéwan ganas wis mati ing 100 dina dadi karaméan peresmian lan pambuka Collosseum mau.[2] Jubinne saka arena Collosseum katutup karo wedhi sing kanggo nyegah supaya getih-getih ora mili ana ing endi-endi.[2]
Opera yaiku jeneng Italia kanggo drama kang diwujudaké musik (vokal, instrumental, lan kala-kala disartani jogèd utawa beksan), asipat kadonyan.[1]
Opera wiwit ngrembaka kang pisanan ing Florence utawa Italia Lor.[2] Ing ngisor pimpinan ksatria kang jenengé Giovani Bardi, pangeran ing Vernio (1534-1614).[2] Dené, dhèwèké ora arep nyiptakaké jinis musik anyar (opera), nanging mung kepéngin minangka drama Yunani kang muniné uga nggunakaké musik.[2] Asal-usul opera cukup prasaja (prasaja): drama Yunani kang pertalan Itali dideklamasikaké karo tembang solo vokal karo iringan pira-pira piranti musik.[2]
Ing Venetia, ana komponis kang nyempurnakaké wujud musik iki, yaiku Claudio Monteverdi.[3] Monteverdi lair ing kutha Cremona (Italia Lor) kang misuwur kanthi kutha panggawé piyul.[3] Jasa Monteverdi yaiku dhèwèké usaha kanggo ngungkapaké makna ing jero musik.[4] Opera kang kapisan karangan Monteverdi duwé irah-irahan Orfeo taun 1607.[4] Opera iki dipentasake kapisan ing Mantua ing dina tanggap warsané Fr. Gonzaga.[4]
Pietro Francesco Cavalli yaiku komponis opera saliyané Monteverdi.[5] Gayané rada dramatis, tuladhané ing opera II Giasone.[5]
Pietro (Marc) Antonio Cesti yaiku komponis liya ing Venetia.[5] Nyiptaaké musik kang luwih duwé sipat lyris.[5]
Opera gaya Venetia sugih ing resitatif lan accompagnato (liris utawa dramatis), arioso lan aris (kanthi iringan cembalo utawa orkes, ansambel).[5] Nanging, paduan swara lan balèt ora ana amarga babagan biaya.[5]
Liberatto utawa teks opera racaké dicétak lan didol kanggo diwaca saksuwéné opera karo lilin kanggo dilah.[5]
Ing Roma, ngrembaka siji gaya khas, yaiku Opera Rohani.[5]. séje iku, Roma uga dadi panggonanan lairé opera buffa utawa opera jenaka.[5]
Napoli ing akir abad-17 miwiti dadi pusat vokal, amarga ing kéné ana papat konservatori sarta sekolah-sekolah vokal swasta kang misuwur ing Éropah.[5]
Komponis-komponis kang misuwu saka Opera-Napoli racaké dipérang dadi 3 golongan:
Ballet de cour yaiku jogèd pura.[6] Jinis kagunan iki ditujokaké kanggo pujian marang sang Raja, awujud adegan-adegan kang ditarékaké utawa ditembangakè utawa disajekaké kanthi cara akrobat.[6]
lumebu ing jinis balet komedi.
Pelopor opera-balet yaiku Jean-Philippe Rameau (1683-1764).[6] Rameau ngarang 26 Opera, nanging musiké ora diterima kabéh pihak.[6]
Ing wiwitan abad 17 ing Inggris wis ana siji pelopor opera kang istilahé Masque.[6] Diarani kaya mangkono, sebab para peran migunakaké topeng (masque).[6] Masque ngalami mangsa jaya wektu pementasan The Triumph of Peace kang naskahé dikarang déné Shirley.[6] Musiké ditulis William Lawes lan Simon Ives.[6]
Karaté (空 手 道) inggih punika salah satunggalipun ulah raga saking nagari Jepang.[1] Wiwitanipun karaté gadhah nama Tote ingkang tegesipun tangan China.[1] Nanging seratan Tote dipunowahi ing seratan Kanji Jepang dados karaté.[1] Tegesipun karaté inggih punika tangan kosong. Kara tegesipun tangan, te tegesipun kosong.[1]
Ilmu bela dhiri punika sajatosipun sampun wonten awit manungsa wonten, prakawis punika saged dipuntingali saking tilas purbakala kados ta: kapak watu, lukisan kéwan ingkang dipunpejahi nganggé gaman kados tumbak lan panahan.[2] Bela dhiri ing wekdal punika taksih gadhah sipat kanggé njagi saking gagguanipun kéwan.[2] Nanging wiwit kathahipun tiyang ing donya, gangguan saking manungsa ugi wonten saéngga kathah tiyang ingkang minat ngudi èlmu bela dhiri.[2] Sampun kasebat ing 4000 taun kepengker, sasampunipun Sidhartha Gautama séda, lajeng para pandherekipun pikantuk amanat supados ngrembakaken agama Buda ing alam donya.[2] Nanging amargi saking angelipun medhan, lajeng para pendheta dipunparingi sangu ngèlmu bela dhiri.[2] Misi nyebaraken agami Buda dhateng arah kilèn ndhèrèk ngrembakaken èlmu Pangkration utawi Wrestling ing Yunani.[2] Misi ingkang dhateng kidul ngrembakaken pencak silat.[2] Ingkang dhateng lèr njelajahi nagari China ngrembakaken kungfu.[2] Saking nagari China rombongan ingkang dhateng Koréa ngasilaken bela dhiri ingkang sapunika dipunsebat Taekwondo.[2] Saking Koréa pranyata rombongan punika boten saged nglajengaken lampah dhateng nagari Jepang, namung dumugi kepulauan Okinawa.[2] Rombongan boten saged mlebet Jepang amargi ing wekdal punika Jepang sampun ngrembakaken ngèlmu bela dhiri Jujitsu, Judo, Kendo, lan èlmu perang utawi Kenjutsu.[2] Ing taun 1600-an, Karajan Jepang sampun nguwasani Okinawa.[2] Karajan Jepang mrentah Okinawa kanthi tangan wesi, warganipun boten kepareng gadhah gaman utawi sanjata tajam, ngantos boten angsal gadhah tongkat.[2] Kanthi boten dipunmangertosi déning pihak pamaréntah karajan Jepang, bangsa Okinawa nyinaoni èlmu bela dhiri kanthi tangan kosong ingkang ing wekdal punika dipunparingi asma Tote.[2] Saking satunggal teknik ngantos teknik sanèsipun, èlmu bela dhiri punika dipunsinaoni kanthi temen lan para pendheta ndhèrèk ngrembakaken èlmu bela dhiri punika.[2]
Salajengipun ing taun 1921 salah satunggalipun warga Okinawa ingkang namanipun Gichin Funakoshi nepangaken èlmu bela dhiri saking TOTE punika ing Jepang, lajeng namanipun dipun-gantos dados nama karaté, manut kaliyan aksen Jepang wonten ing cara maosipun huruf Kanji.[2] Awit ing wekdal punika karaté ngrembaka ing Jepang.[2]
Karaté ing Indonésia
Yunani kuna tegesé pèriode Sajarah Yunani ing Èra Klasik, kang yakuwi wiwit saka 750 SM[1] (pèriode archaic) nganti 146 BC (panaklukan Romawi). Jaman iki dianggep dadi budaya seminal (nggawa owah-owahan) kang dadi dhasaré peradaban bangsa kulon. Budaya Yunai duwé prabawa kang kuwat tumrap Kakaisaran Romawi, kang nggawa kabudayan iki menyang Éropa.
Peradaban Yunani kuna duwé prabawa wigati marang basa, pulitik, sistem pendhidhikan, filsafat, sains, lan seni, mbangkitaké Renaissance ing Éropa Kulon lan kabangkitan ing sajeroning mangsa Neoklasik ing abad ka-18 lan ka-19 ing Éropa lan Amérika.
haha
Cithakan:Èra klasik
Kutub Lor utawa Arktik iku titik paling lor saka bumi, minangka siji-sijiné titik sing diliwati déning garis khayal 90 derajat Lintang lor.
Kutub Lor iku titik paling lor Bumi, bisa didhéfinisèkaké sajeroning patang cara kang béda-béda. Nanging mung loro cara pisanan sing umum digunakaké. Sanadyan mangkono dhéfinisi sing paling umum yaiku Kutub Lor dumunung ing Samodra Arktik.
Kanadha iku nagara kang dunungé paling lor ing Amérika Lèr. Minangka nagara fédherasi saka 10 provinsi lan 3 teritori kanthi sistem desentralisasi lan papréntahan awangun monarki konstitusional. Didegaké taun 1867 kanthi undhang-undhang Konfederasi.
Kutha krajané yaiku Ottawa. Nagara iki kang ndunungi kurang luwih 30.007.094 (cacah jiwa 2001) lan jembaré ana 9.984.670 km². Kanadha éwoning nagara maju lan ékonominé gumantung mligi marang kasil alam kang akèh banget.
Cithakan:Kanadha
Fédérasi Ruslan (Basa Ruslan: Росси́йская Федера́ция, Alihaksara: Rossiyskaya Federatsiya) rungokna (pitulung·info), utawa Ruslan (Aksara Jawa: ꦫꦱ꧀ꦱꦶꦪꦼ ) (Basa Ruslan: Росси́я, alihaksara: Rossiya) utawa Ruslan[1], yaiku nagara kang amenthang ing sisih wétan Éropa lan saloré Asia. Kanthi wewengkon kang jembaré watara 17.075.400 km², Ruslan iku dadi nagara gedhé dhéwé sa donya. Wewengkoné kurang luwih ping pindhoné wewengkon Républik Rakyat Cina (Tiongkok; RRT), Kanadha utawa Amérika Sarékat. Sing ndunungi ana ing peringkat kapitu paling akèh ing donya sawisé Tiongkok, India, Amérika Sarékat, Indonésia, Brasil, lan Pakistan.
Nagara iki biyèn naté dadi praja gedhé dhéwé ing Uni Soviet. Ruslan iku ahli waris utama Uni Soviet; nagara iki marisi 50% jumlah sing ndunungi, 2/3 jembar wewengkon, lan kurang luwih 50% aset-aset ékonomi lan gaman / senjata Uni Soviet.
Saiki Ruslan berusaha keras kanggo ngraih status minangka nagara adidaya manèh. Sanajan Ruslan iku nagara wigati, nanging statusé isih adoh dibandingaké karo status Uni Soviet biyèn.
Cithakan:Éropa
Bangkok (basa Thailand: กรุงเทพฯ, กรุงเทพมหานคร, utawa Krung Thep, Krung Thep Maha Nakhon)( กรุงเทพมหานคร (pitulung·info)) iku kutha krajan lan kutha gedhé dhéwé ing Thailand. Kutha iki dumunung ing gisik kulon Kali Chao Phraya, cedhak Lempongan Thailand.
Bangkok iku kutha kanthi perkembangan paling pesat, kanthi ékonomi kang dinamis lan kemasyarakatan kang progresif ing Asia Kidul-wétan. Kutha iki isih ngembang dadi punjer regional kang bisa nyaingi Singapura lan Hong Kong, nanging isih duwé masalah sajeroning sèktor infrastruktur lan sosial minangka akibat perkembangané kang pesat. Bangkok wis suwé dadi gerbang lumebu tumrap penanam modal manca kang péngin golèk pasar anyar ing Asia. Kutha iki uga kacathet minangka salah siji kutha ing donya kanthi laju penambahan konstruksi gedhong pencakar langit paling rikat. Sugih situs-situs budaya agawé Bangkok minangka salah siji tujuwan wisata paling populèr ing donya.
Provinsi Bangkok wewatesan karo enem provinsi liya: Nonthaburi, Pathum Thani, Chachoengsao, Samut Prakan, Samut Sakhon lan Nakhon Pathom.
Kutha Bangkok ( บางกอก (pitulung·info)) biyèn wujud sawijining punjer dagang cilik lan palabuhan ing gisik Kulon kali Chao Phraya nglayani Krajan Ayuthhaya, perintis Thailand modhèren kang jaya wiwit taun 1350 nganti 1767. Ana kaprecayan yèn jeneng Bangkok asal saka Bang Makok, Bang sebutan sajeroning basa Thailand pérangan Tengah kanggo kutha utawa désa kang berlokasi ing tepian kali, lan Makok (มะกอก) iku jeneng sajeroning basa Thailand tumrap Spondias pinnata, Spondias mombin utawa Elaeocarpus hygrophilus (tuwuhan kang ngasilaké woh kaya woh olive), utawa Bang Koh, Koh tegesé "pulo", tegesé sawijining wewengkon kang kaukir déning kali-kali lan kanal-kanal.
Sawisé runtuh Ayutthaya déning Krajan Burma ing taun 1767, ratu anyar, Raja Taksin ngadegaké kutha krajan anyar, Thonburi, ing wewengkon kang saiki minangka péranganing kutha Bangkok. Nalika mangsa papréntahan Taksin rampung ing taun 1782, Raja Buda Yodfa Chulaloke yasa manèh kutha krajan ing sisih wétan kali lan maringi jeneng resmi upacara (ceremonial name) Krung Thep Mahanakhon Amon Rattanakosin Mahinthara Yuthaya Mahadilok Phop Noppharat Ratchathani Burirom Udomratchaniwet Mahasathan Amon Piman Awatan Sathit Sakkathattiya Witsanukam Prasit lan banjur dicekak dadi jeneng resmi saiki, Krung Thep Maha Nakhon. Nanging, kutha anyar mau uga mèlu nampa jeneng Bangkok, kang terus dipigunakaké déning wong-wong manca kanggo nunjuk marang kabèh wewengkon kutha lan dadi jeneng resmi sajeroning Basa Inggris, déné sajeroning Basa Thailand jeneng Bangkok tetep mung nuduhaké kutha tuwa ing pinggir kulon kali. Kutha mau wiwit wektu iku wis dimodhèrnaké lan ngalami akèh owah-owahan, kalebu pangenalan transportasi lan infrastruktur ing mangsa papréntahan Raja Mongkut lan Raja Chulalongkorn, lan banjur dadi punjer perékonomian Thailand.
Jeneng pepak resmi Kutha Bangkok (jeneng pemberian) kang diparingaké déning Raja Buda Yodfa Chulaloke, lan banjur diralat déning Raja Mongkut, iku Krung Thep Mahanakhon Amon Rattanakosin Mahinthara Yuthaya Mahadilok Phop Noppharat Ratchathani Burirom Udomratchaniwet Mahasathan Amon Piman Awatan Sathit Sakkathattiya Witsanukam Prasit (กรุงเทพมหานคร อมรรัตนโกสินทร์ มหินทรายุธยามหาดิลกภพ นพรัตน์ราชธานี บุรีรมย์อุดมราชนิเวศน์มหาสถาน อมรพิมานอวตารสถิต สักกะทัตติยะวิษณุกรรมประสิทธิ์,  listen (pitulung·info)). Jeneng iki dumadi saka kombinasi rong basa kuna India, Pali lan Sansekerta. Sawisé romanisasi basa iki, jeneng mau pranyata kuduné ditulis Krung-dēvamahānagara amararatanakosindra mahindrayudhyā mahātilakabhava navaratanarājadhānī purīrāmasya utamarājanivēsana mahāsthāna amaravimāna avatārasthitya shakrasdattiya vishnukarmaprasiddhi, kang tegesé "Kutha malaékat, kutha gedhé, kutha inten abadi, kutha Déwa Indra kang ora goyah, kutha krajan agung donya kang dikaruniai sanga watu permata aji, kutha kabagjan, kanthi Pura Krajan kang gedhé banget kang mèmper swarga ing ngendi papréntahan iku minangka reinkarnasi déwa-déwa, sawijining kutha kang diparingaké déning Indra lan diyasa déning Wisnu".
Sekolah-sekolah lokal miwulangaké jeneng pepak kutha iki, sanadyan mung sethithik kang bisa njelasaké tegesé amarga akèh tembung kuna lan saiki wis ora dianggo manèh sajeroning basa lésan, uga ora diweruhi déning wong biyasa. Akèh-akèhé wong Thailand kang éling jeneng dawa kutha iki saka panggunaan jeneng mau sajeroning sawijining lagu populèr Krung Thep Mahanakhon (1989) déning Asanee-Wasan Chotikul lan kerep disebutaké sinambi nembangaké lagu iki bebarengan.
Jeneng pepak Bangkok wis kadhaptar sajeroning Guinness Book of Records minangka jeneng panggonan paling dawa ing donya.[1]
Laladan administratif mirunggan Bangkok nyakup wewengkon kang jembaré 1.586,7 km², saéngga dadi provinsi gedhé dhéwé ka 68 ing Thailand. Sapérangan gedhé wewengkon mau dianggep péranganing kutha Bangkok, ndadèkaké Bangkok minangka salah siji kutha gedhé dhéwé ing donya.[butuh sitiran] Kali Chao Phraya, kang mbentang dawané 372 km, iku fitur géografis utama ing Bangkok. Lembah Kali Chao Phraya, wewengkon-wewengkon ing saubengé Bangkok, lan provinsi-provinsi paling cedhak madeg ing sadhuwuring lahan dhataran cendhèk lan delta-delta kali kang tumuju menyang Tanjung Bangkok watara 30 km ing sisih kidul punjer kutha. Kondhisi iki kang njalari anané sebutan “Venice saka Wétan” tumrap kutha Bangkok amarga akèh kanal-kanal lan saluran-saluran banyu kang mérang wewengkon kutha Bangkok dadi tanah cilik-cilik kang kapisah-pisah. Biyèn, kanal-kanal mau minangka tapel wates antara dhistrik siji karo dhistrik kang liyané.
Nanging, sairing karo tuwuhing kutha ing tengahan abad ka 20, pembagéan laladan dhedhasar kanal-kanal mau ditinggalaké lan sistem tapel wates anyar kang béda dicakaké.
Bangkok dumunung watara rong mèter ing sadhuwuring lumahé sagara, kang njalari masalah banjir ing mangsa rendheng (monsoon). Kerep kadadéan sawisé udan deres, banyu kali lan kanal-kanal lubèr lan njalari banjir gedhé. Papréntahan Metropolitan Bangkok (BMA) saiki wis masang penghalang ing sadawaning kanal kanggo nyegah lubèran banyu saka kanal-kanal mau.
Bangkok duwé iklim monsoon tropis dhedhasar sistem klasifikasi iklim Koppen. Suhu rata-rata ing Bangkok wujud kang paling dhuwur ing donya[butuh sitiran]. Suhu rata-rata ing Bangkok iku watara 2 °C luwih dhuwur tinimbang kang disebutaké ing Papan Anggegana Don Muang sajeroning période taun 1960-1990. Suhu paling panas ya iku 40.8 °C lan suhu paling adhem 9.9 °C. Suhu paling adhem kacathet kadadéan ing sasi Januari 1924, Januari 1955, Januari 1974 lan Dhésèmber 1999. Ing sasi Dhésèmber 1999, suhu ing wanci awani mung nganti 22.3 °C. Udan badai (hailstorms) arang ana ing Bangkok, mung kacathet kadadéan sapisan sajeroning 50 taun pungkasan.
Cithakan:Bangkok weatherbox
Bangkok duwé sawatara kutha kembar ya iku:
Cithakan:Kutha krajan ing Asia
Mekah utawa Makkah Al Mukarromah basa Arab: مكة المكرمة iku kutha utama ing Saudi Arabia kang dadi tujuan utama kaum Muslimin sajeroning ngibadah kaji. Ing Mekah dumunung yasan utama Ka'bah kang dadi pathokan arah kéblat kanggo salat kaum muslimin ing saindhenging jagad sarta prosesi Ibadah haji. Kautaman kutha Mekah, saliyané panggonan lahiré Muhammad, uga anané Masjidil Karam lan Ka'bah ing njeroné, kacetha ing sabda Nabi:
Kutha Mekah dumunung watara 600 km sisih kidul kutha Madinah, kurang luwih 200 km sisih wétan lor kutha Jeddah persisé ing koordinat 21°25′24″N 39°49′24″E﻿ / ﻿21.42333°N 39.82333°E﻿ / 21.42333; 39.82333. Kutha Mekah wujud lembah ciut kang diubengi déning gunung gunung lan wangunan Ka'bah minangka punjeré. Mulané, ing jaman biyèn kutha iki rawan banjir yèn mangsa udan. Pungkasané pamaréntah Saudi Arabia ndandani lan ngrenovasi kutha iki. Kayadéné kutha-kutha ing tlatah Arab liyané kutha Mekah duwé iklim ara-ara.
Kutha Mekah kaloka minangka kutha dagang, wektu jaman biyèn kaloka dadi jalur dagang antara Yaman-Mekah-Madinah-Damsyiq (Damaskus) kanthi penghasilan saben pemberangkatan kafilah nganti 600.000 pound. Saliyané kaloka minangka kutha dagang, ékonomi kutha Mekah uga madeg saka tetanèn, peternakan lan pelayanan jasa kanggo jemaah haji, antarané usaha perhotèlan lan penginepan.
Minangka punjer agama Islam liyané kutha Madinah, kutha iki nduwé punjer punjer pendidikan lan pengajaran agama Islam. 
Perkembangan kutha Mekah magepokan karo kanyatan anané Ismail lan Siti Hajar minangka kang ndunungi kapisan kutha iki kang ditempataké déning Ibrahim amarga préntah Allah. Perkembangan sabanjuré muncul wong-wong Jurhum kang sidané manggon ing kana. Sabanjuré kutha iki dipanggedhèni déning Kurès minangka kabilah utawa suku kang utama ing Jazirah Arab amarga nduwé hak pemeliharaan tumrapé Ka'bah. Suku iki misuwur ing babagan dagang malahan wektu iku aktivitas dagangé kaloka nganti tekan Damaskus, Palestina lan Afrika. Tokoh minangka kepala kabilah quraisy yaiku Qussai kang diterusaké déning Abdul Muthalib. Muhammad iku keturunan langsung saka Ismail sarta Qussai.
Taun 671, Muhammad lair ing kutha iki lan tuwuh diwasa. Pisanan nampa wahyu saka Allah ajarané ditolak déning kaumé dhéwé kang wektu iku isih ana sajeroning pepetenging pikir (Jahilliyah) saéngga pindhah menyang kutha Madinah. Sawisé Madinah tuwuh ngrembaka, Muhammad balik menyang Mekah manèh kanthi misi mbebasaké kutha Mekah tanpa wutahing getih.
Sakbanjuré Mekah kapatah déning administrasi khalifah kang punjeré ing Madinah, lan para ratu kang wektu iku kuwasa ing Damaskus (Dinasti Ummayyah), Baghdad (Dinasti Abbasiyah) lan Turki (Usmaniyah) kang nalika iku dipanggedhèni déning Syarif Hussein nuli didadèkké siji déning Abdul Aziz ibnu Saud, dadi andhahané papréntahan Saudi Arabia nganti dina iki minangka pelayan kutha suci kaloroné (Mekah lan Madinah).
Saliyané Mekah, kutha utawa laladan kang dipigunaaké sajeroning peribadatan haji yaiku Mina, Muzdalifah lan  Arafah.  Uga ana kutha utawa laladan kang dipigunaaké déning para jemaah haji minangka miwiti prosesiné, antarané Bir Ali utawa Dzulkulaifah kang dumunung ing njaba kutha Madinah dadi pathokan jamaah kang asalé saka Madinah, sarta Qarnul Manazil utawa Yalamlam kanggo jemaah haji kang m;ebu saka arah Yaman.
Cithakan:Limang Samodra
Samodra Arktik, dunungé ana ing belahan lor bumi lan racaké dumunung ana ing wewengkon Arktik Kutub Lor, iku wujud samodra kang paling cilik lan paling cethèk ing antarané limang samodra kang ana ing donya[1]. Sanadyan Organisasi Hidrografik Internasional (IHO) nganggep minangka samodra, para ahli samodra nyebut samodra iki Sagara Mediterania Arktik utawa Sagara Arktik, kalebu minangka siji saka Sagara Mediterania kang kagabung sajeroning Samodra Atlantik. 
thumb|250px|Pelabuhan-pelabuhan Samodra Arktik
Sagara Lor iku sagara ing Samodra Atlantik, dumunung antarané Nurwègen lan Dhènemarken ing sisih wétan, Inggris ing kulon, Samodra Atlantik ing sisih lor, lan Jerman, Walanda, Bèlgi, lan Prancis ing sisih kidul.
Cithakan:Sagara Atlantik
