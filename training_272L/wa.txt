Virdjile (e latén, Publius Vergilius Maro), c' esteut on scrijheu e latén.
Confuciusse a skepyî e 551 dv DjC ey a morou e 479 dv DjC.
C' esteut on filozofe k' a rmetou eshonne, e-n ene tcherpinte di tuzaedje, les grandès idêyes del boune kidujhance ki les Chinwès shuvént dedja e leu vicåreye.
On croet pacô ki Confuciusse a-st askepyî ene rilidjon. Ci n' est nén l' veur. I n' cåzéve cåzu måy d' on Bon Diu. Si n' voleut i nén parpinser çou k' i gn a après l' moirt, ni rén do monde des ôtès atuzes metafizikes.
L' acsegnmint da Confuciusse, c' esteut des rîles di cdujhance el societé, et des mwaissès atuzes di goviernance po les moenneus politikes.
Les deus mwaissès cwålités a sayî d' avinde po divni ene "djin comifåt" c' est li "jen" eyet l' "li''.
Li "jen", c' est l' amour eyet l' respet des ôtes.
Li li, c' est totes ene driglêye di dujhances sociåles, ey eto les rîles del prôpieté. 
Li louwandje des ratayons, k' egzistéve dedja bråmint divant Confuciusse, fourit rafoirceye pa ses scolaedjes: respet del famile, respet des parints (pere et mere). 
Confuciusse dimandéve ås femes di schoûter leus omes, et les sudjets leu mwaisse. Ki : ces mwaisses la divént govierner pol bén d' leu sudjets, et nén les formagnî. Lezî mostrer l' boun egzimpe, et nén fé respecter leu povwer avou des sôdårs.
Confuciusse creyeut ki, do vî vî tins, les mwaisses goviernént tot dnant l' boun egzimpe. Mins istoricmint, c' esteut nén l' veur. Dabôrd, Confuciusse fourit pus refôrmeu k' i nel contéve esse lu-minme. 
Les tchîfs politikes di ç' trevén la (li "dinasteye des Chou") n' acceptît nén li programe di Confuciusse. Portant, après s' moirt, ses idêyes si spårdît totavå. Disk' e 221 dv DjC, avou l' avnowe des dinasteye des Ch'in, k' aspouvît di dzindjner l' confucianisse. Mins li dinasteye d' après, les Han (206 dv DjC – 220 ap DjC prindît li confucianisse come li filozofeye oficire do govienmint del Chine.
Dispu don, tos les djonneas ki vlént aveur des belès plaeces el Chine vont studyî l' acsegnmint da Confuciusse des moes å long. Et çoula, disk' å cmince do 20inme sieke. Mins les simpès djins eto si cdujhént, des ans et des razans d' astok, tot shuvant les rîles di vicaedje da Confuciusse.
Ses idêyes sol goviernance d' on payis amoennît l' påye eyet l' bénvicance el Chine deus meye ans å long. Adon ki l' restant del Daegne kinoxheut les gueres et les mizeres.
C' est po çoula ki, didins l' djivêye Michael Hart, Confuciusse si rtrouve dins les tot prumîs rangs emey les pus inflouwinnès djins di l' Istwere. Mins cwand minme dirî Mawoumet, Djezus-Cri eyet Bouda, paski si acsegnmint, rashiou pår so l' tuzance del societé chinwesse, ni s' a måy apliké foû del Chine, årvier do ci des troes ôtes.
Gn a ene pinsêye da Confuciusse dins l' binde d' imådjes e walon pa José Schoovaerts «Et l' nute s' a stindou»:
Karl Marx a skepyî li 5 di may 1818 a Trive (e-n Almagne) ey a morou li 14 di måss 1883 a Londe.
C' esteut on filozofe et én economisse. Il a scrît sacwants lives avou s' soçon Friedrich Engels et, eshonne, il ont fé bråmint po enonder l' ideyolodjeye comunisse.
Li socialisse, c' est ene idêyolodjeye ki vout ki, dins l' societé, gn åye nén des foites diferinces inte les pus ritches et les pus pôves.
L' idêye a stî poirtêye pa des pårtis politikes, copurade a dater del deujhinme mitan do 19inme sieke, inte di zels, li pårti socialisse bedje.
Tos les citweyins polèt aler vôter. Insi, c' est les socialisses k' ont aprume bouté al tcherete po-z awè li sufraedje univiersel.
Li prôpriyeté privêye est ricnoxhowe. Ci pont la mete di l' adire avou les atuzes des comunisses.
L' impôrtant, ci n' est nén di mopliyî l' ritchesse di tote foice, mins d' el ridispårti inte tos les cis k' ont metou ene pårteye ovré po. C' est la l' diferince avou l' capitalisse.
Les cwårs (on dit eto : les çanses, les liårds, les sôs, l' årdjint...), c' est on sistinme di circulåcion di pîces, di biyets, di contes ezès bankes metous e-n alaedje dins ene metowe manoye, pa les estats, et ki permetèt di payî les martchandijhes u siervices.
Ça fwait ki li masse di cwårs k' ene djin u ene societé a mostere si ritchesse.
Li valeur des cwårs esteut rashiowe so l' valeur do metå k' elle estént fwaites u k' esteut stoké dins ene banke cintråle po les waeranti. Mins dispu diviè 1960, li valeur des cwårs dipind bråmint dpus des dnêyes economikes do payis ki bate manoye.
Li croejhete u grammaire, c' est ene coxhe del linwince ki mostere li rapoirt des mots inte di zels, dins on metou lingaedje. 
Eyet defini les rîles ki discrijhèt ces rapoirts la.
Onk ki n' kinoxhe nén bén ene langue, s' i shût ces rîles la, i pôrè fé des fråzes ki les cåzeus natifs do lingaedje etindront bén.
Les belès-letes (escrît eto avou des grandès letes : Belès Letes; on dit eto li literateure), c' est des scrijhaedjes kel sicrijheu·se saye k' i soeyexhe beas, et ki n' divèt nén todi fé passer ene racsegne å lijheu u al lijheuse.
Les belès-letes sont rwaiteyes come èn årt.
Dins les belès-letes, on fwait sovint l' diferince inte li prôze et l' powezeye.
Li tecse des pîces di teyåte c' est eto ene ouve literaire.
Les scrijhaedjes di Belès Letes e walon sont metous so ene pådje tote seule.
Li nateure, c' est tot çou k' i gn a sol Daegne et ki n' a nén stî candjî pås djins.
Dins «Et l' nute s' a stindou», José Schoovaerts ratourna des beas bokets da Teyåd d' Tcherdin sol nateure:
Måss, pus coranmint, li planete Måss, c' est li cwatrinme planete do sistinme solrece, eyet li troejhinme li pus ptite après Pluton eyet Mierkeure.
On l' a eto spoté li rodje planete, cåze di s' rodje coleur. C' est cisse coleur k' est l' cåze k' elle a stî lomêye après l' diu romin del guere.
Måss a tofer faciné les djins. Si rodje et waeraxhe rivnance esteut misterieuse et intrigante. Måss ni fwait k' on cwårt del surface di nosse bole eyet seulmin on dijhinme di s' masse (mins nerén). Måss a des calotes di glaece polaire, fwaites d' aiwe eyet di diyocside di carbone edjalés.
On moirt volcan, li Mont Olimpe, est, avou ses 27 km hôt, li pus hôte montinne del planete et di tot l' sistinme solrece.
L' atmosfere di Måss est foirt tene: li pression al surface est di seulmint 7,5 milibårs (a mete a costé des 1.013 milibårs sol Daegn).
Elle est a 95% di diyocside di carbone, 3% d' azote, 1,6% d' argon eyet seulmint des traeces d' [[ocsidjinne}} et d' aiwe.
Måss a deus ptitès lunes, Fobos eyet Deymos, di cogne bizåre, probåbe ki c' est des asteroyides assaetchîs pal planete.
Ele sont en orbite åtoû del planete, avou tofer li minme costé ki rlouke viè Måss. Come l' orbite åtoû d' Måss da Fobos est pus rapide kel rotåcion del planete so leye-minme, les foices d' atraccion fjhèt avni, londjinmint mins surmint, li lune Fobos viè l' planete Måss. On djoû Fobos finirè pa toumer sol surface da Måss. Dismetant ki po Deymos, k' est bén pus lon, si orbite crexhe pigote a midjote.
Les deus satelites fourît dischovrous e 1877 pa Asaph Hall, eyet lomés après les persounaedjes del mitolodjeye greke Fobos eyet Deymos, les valets do diu grek del guere Arès.
Måss a-st ene grande plaece dins l' imadjinåre dåzès djins, ca on a lontins creyou k' i gn aveut del veye.
On l' pinzéve pask' on veyeut des longowès royes sol surface del planete, ki shonnént esse artificires; eyet des candjmints di lujhance di redjons k' i gn a, ki fjhèt pinser a del vedjetåcion candjant d' coleur avou les såjhons. Çoula askepia bråmint des istweres å dfait di mårsyins.
On sait asteure ki les longowès royes n' egzistèt nén, ou dins kékès cas c' est des souwés passaedjes d' aiwe. Les candjmints d' coleur sont metous a des timpesses di poûssire et d' såvion.
Des analijhes di meteyorites k' on pinse k' ele avnèt di Måss mostrèt çou ki shonne esse des fossiles d' organisses mono-celules, mins ciste idêye la n' est nén admetowe pa tertos. Disk' asteure i n' a nén co yeu di response seure al kesse di saveur s' i gn a-st avou des vicantès sacwès so Måss.
Sacwantès sondes ont stî evoyeyes po-z esplorer li surface di Måss, avou kékès succès mins bråmint k' ont fwait berwete. A té pont k' on-z a djåzé, mitant mocreçmint, di triyangue des Bermudes inte nosse Daegn eyet Måss.
Po bén comprinde l' istwere des sondes evoyeyes, i fåt saveur ki les fortchetes d' evoyaedje si shuvèt tos les deus ans a pô près (li periode sinodike del planete).
Ezès moes di måss et d' octôbe 1960 les sovietikes evoyît deus sondes pasreces, mins ele n' arivît nén cwiter l' Daegn.
E 1962 troes ôtes sondes sovietikes fjhît berwete -- deus k' ont dmanou sol orbite del Tere, et li troejhinme ki pierda ses comunicåcions avou l' Daegn tins k' ele esteut en erote. E 1964 i gn ourit co ene saye ki fjha pareymint berwete.
Di 1962 a1973, li laboratwere di propulsion pa djet del NASA a dessiné eyet constrût 10 cirwaxheas lomés Mariner po-z esplorer nosses sistinme solrece. Ces cirwaxheas estént dessinés po viziter les planetes Venusse, Måss eyet Mierkeure pol prumî côp. Les Mariners, des sondes d' esploraedje robotike assez ptites, di moens d' ene tone, ont stî enondêyes so des fuzêyes Atlas.
Les Mariner 3 eyet Mariner 4 ont stî dessinés po fé les prumîs passaedjes près d' Måss. Mariner 3 fourit-st enondé li 5 di nôvimbe 1964, mins l' covieke del fuzêye ni s' a nén drovou, li sonde n' a do côp nén polou l' cwiter po s' aprepyî d' Måss.
Troes samwinnes après, li 28 di nôvimbe 1964, c'  li Mariner 4 k' est enondé po on voyaedje di ût moes viè l' rodje planete.
Mariner 4 passa dlé Måss li 14 di djulete 1965, nos dnant les prumirès fotos di près d' ene ôte planete. Les imådjes, fijhant on longou ecassetlaedje, mostrèt crateres ravizant les cis da nosse beaté.
Sacwants di zels shonnént aveur del waerglaece tins del froedeure do matén mårcyin.
Li NASA continouwa li programe Mariner avou ene ôte cope di sondes (Mariner 6 et 7) k' ont-st arivé sol planete e 1969.
Sol trevén d' enondaedje shuvant, li programe Mariner a sofrou co l' piete d' ene pwaire di sondes. Mariner 9 a-st intré comifåt dins l' orbite di Måss, après ki ci ptite sour di Mariner 8 åye fwait berwete.
Cwand Mariner 9 a-st arivé so Måss, lu et co deus spoutnikes sovietikes, ont trové k' i gn aveut ene nouzome timpesse di såvion sol planete.
Cwand l' timpesse s' a yeu rapåjhî assez ki po pleur saetchî des portraits del surface, les fotos k' ont stî adon fwaites ont stî ene grande ascoxheye pa rapoirt ås ôtes missions.
Ces fotos la ont stî les prumires a mostrer ki d' l' aiwe likide poleut aveur saiwè sol surface del planete.
E 1976 deus sondes Viking ont intré en orbite åtoû d' Måss, et tchaekene låtchî on module d' esploraedje k' ont-st ateri sins rujhe. Ces missions ont-st avoyî les prumirès fotos e coleur, eyet bråmint di novelès informåcions syintifikes.
Les sondes sovietikes do programe d' esploraedje di Måss avént sayî sacwants côps d' ateri dvant çoula, mins n' avént nén yeu ostant d' succès ki les cenes do programe Mariner.
Li cir-waxhea Mars Pathfinder, k' aterixha so Måss li 4 di djulete 1997, aveut avou lu ene pitite vweteure teleguidêye, lomêye Sojournour, ki voyaedja sacwants metes åtoû do site d' aterixhaedje, esplorant les condicions, et purdant sacwants bokets d' rotches avårla.
Li waibe del mission, wice k' on poleut vey les imådjes prindowes pal vweturete, a stî l' waibe li pus rwaitêye a ç' moumint la.
Après çoula, i gn ourit li Mars Global Surveyor.
Cisse mission la fourit li prumire mission a succès viè l' rodje planete so deus decådes, enondêye li 7 di nôvimbe 1996, eyet si mete en orbite li 12 di setimbe 1997.
Après ene anêye et dmeye a-z adjuster si orbite, ele kiminça li mapaedje di Måss e 1999.
Li corwaitaedje del planete esteut fwait d'&nbp;ene orbite cåzu polaire a basse hôteu, sol tins d' ene anêye mårsyinne etire, dj' ô bén cåzu deus anêye sol Tere.
Cisse prumire mission la a stî fineye li 31 di djanvî 2001, eyet li sonde est asteure dins ene fåze d' ôtes missions.
Li mission studia ttafwaitmint l' surface di Måss, si atmosfere eyet si dvins, eyet rtourna di pus di dnêyes sol planete ki totes les ôtes missions viè Måss eshonne.
Emey les mwaissès trovåjhes syintifikes ki fourît fwaites, li Global Surveyor prinda des imådjes di crevådes eyet d' floûs d' brijheures ki lairént a tuzer k' i gn åreut des sourdants d' aiwe likide, sol surface del planete ou djusse pa dzo.
Les mzuraedjes fwaits å magnetomete mostrèt ki l' tchamp magnetike del planete n' est nén djeneré globålmint dins l' cour del planete, mins k' il est locålijhî dins sacantès redjons del crosse.
Des novelès dnêyes sol timperateure eyet des pus près imådjes del lune mårsyinne Fobos mostrèt ki s' surface est fwaite di disk' a on mete hôt di poûssire, cåze des impaks di meteyorites so des miyons d' anêyes.
Les dnêyes di l' altimete lazer del sonde on dné åzès sincieus les prumirès vuwes e 3-D del calote di glaece do pole nôr di Måss.
Des discovraedjes des sondes fwaits å spectromete a rais gama eyet a neutrons, ont mostré k' i gn a des lådjès cwantités d' aiwe dizo l' cogne di glaece dins les troes prumîs metes del surface di Måss e l' emisfere Nôr.
Li sonde uropeyinne Mars Express enondêye do Cosmodrome di Baykonour li 2 d' djun 2003 ey arivé e djavî 2004, a confirmé l' prezince di glaece d' aiwe dins l' emisfere Sud; mins i n' a nén stî possibe di cominuker avou l' veyicule d' esploraedje del sonde uropeyinne, k' a stî declaré pierdou po d' bon e fevrî 2004.
E 2003 li NASA a ossu evoyî des veyicules d' esploraedje MER-A ("Spirit") eyet MER-B ("Opportunity"), arivés ambedeus so Måss e djanvî 2004 eyet ont evoyî bråmint des dnêyes et des imådjes
Li distance li pus coûte inte Måss eyet l' Tere est d' a pô près 
78.390.000 kilometes.
egurniyaedje di dnêyes sol planete Måss.
Ene proteyene[1] (eto on blandoû[2]), c' est ene molecule biyolodjike fwaite di sacwants seurs aminés.
C' est dins les proteyenes k' i gn a li pus d' azote dins l' coir d' ene biesse u dins ene plante, et minme d' ene bactereye u d' on virûsse.
C' est des molecules foirt sipeciåles, tchaeke avou èn ovraedje a pårt dins l' rotaedje des vicantès sacwès.
Les proteyenes sont prodûtes dins des ptitès lodjes des celures lomêyes «ribozôme». Leu fôrmule est cmandêye pa on boket do SDN do nawea, k' evoye li cmande pal voye d' on SRN-messaedjî.
El pitit boyea (li ptit boyea) u grêye boyea, c' est l' prumî boket des boyeas, ki va do pilôre disk' å boigne boyea.
Li peumon, c' est on boket do coir, metou dins l' cadje coistrece, ki sieve a prinde l' ocsidjinne di l' air et l' mete dins l' sonk.
Li peumon est diferin d' ene biesse a l' ôte.
Li peumon est retouré d' ene toele, li pleve. Il est raloyî å gozî pal tchenåle a l' air.
I ratoirteye li cour, et lyi leyî ene plaece.
L' efouwaedje do peumon si lome "peumoneye". Cwand ene peumoneye n' a nén bén rweri, li peumon prind l' aparexhance do foete (foetijhaedje do peumon).
Ene griyeuse maladeye do peumon, c' est l' pitizeye.
Gn a eto sovint des magnants mås ezès peumons, aprume ås foumeus d' toubak.
On pout î trover des kisses idatikes.
kisse idatike (bedot)
Pitizeye (vatche)
Magnant må (djin)
Èn antibiyotike, c' est on prodût farmaçrece, tchimike ou naturel (sovint saetchî foû d' on tchampion microscopike) ki pout touwer bactereyes sins fé do toirt ås djins ou ås biesses ki l' prindèt.
Teyoricmint, les prodûts conte les virûsses ou les protozowaires, les tchamosseures, divrént eto esse lomés antibiyotikes mins dins l' lingaedje di tos les djoû, nén. Les prodûts k' on ndè cåze cial, c' est, dabôrd des sconte-bateryins.
On sieve les antibiyotikes come riméde disconte des maledeyes ås bactereyes. Pus rålmint, disconte d' ôtes rascråwants adjints, come sacwants protozowaires.
On ls a eto eployî po stombyî l' crexhance des polets d' poytreye et des pourceas. Loukîz a «antibiotike aidant d' crexhance».
C' est cwand ene sôre di bactereye n' est pus touwêye pa on metou antibiyotike. Ça arive cwand on-z eploye må les antibiyotikes.
Po-z adiercî s' côp e-n ene antibiyomédyince, i fåt:
- médyî å cminçmint del maladeye
- medyî foirt (al boune dôze)
- médyî djusse (antibiyotike ki li speke respond al rascråwante bactereye).
- médyî lontins assez (sovint 3 a 7 djoûs)
Ene biesse, c' est ene vicante sacwè, ki bodje.
Les pus ptitès biesses, c' est les protozowaires, ki n' ont k' ene celule, avou on nawea. Totes les ôtès biesses ont dipus d' ene celule, et les celules sont nén totes les minmes.
Les biesses sont diferinnes des plantes, des tchampions et des microbes.
Asteure, les sincieus ni sont pus foirt tchôds po pårti les biesses inte des cenes «sins cronzoxhs» et des «avou cronzoxhs» paski cesses-ciales sont bråmint pus råles.
On pexhon, c' est ene sôre di biesse ås cronzoxhs ki vike dins l' aiwe.
On pexhon bodje tot fjhant aler ses naivurons. I respire tot hapant l' ocsidjinne di l' aiwe ki passe dins ses brantcheyes, mucheye dirî çou k' on lome l' oraye.
Les biesses ås tetes del mer (balinne, dofén) ni sont nén des pexhons.
Li pexhon est foirt ritche e proteyenes. Si cråxhe est fwaite di crås seurs nén bôrés.
Les docteurs ricmandèt di magnî do pexhon onk a deus côps l' samwinne.
Les magnåves pexhons sont prodûts tot les pexhant (dins l' mer ou les doûcès aiwes).
Sacwants pexhons sont-st aclevés dins des cinses pexhinreces. I polèt esse pexhîs pås "cinsî", ou esse metou dins des vevîs pexhreces po esse pexhî pa des pexheus po leu plaijhi.
Ene djin, biyolodjicmint, c' est ene sôre di biesse ås tetes, ki rote foû k' so ses deus pates di drî.
Elle a-st on cervea foirt diswalpé po s' groxheur, et ene kidujhance foirt complikêye.
On ndè trouve dins totes les coines del Daegne.
No e sincieus latén : Homo sapiens
Sapinse al abayeye di l' evolucion, li djin est ene biesse come ene ôte, ki s' a houwé evoye del famile des grands séndjes la a pô près 2 miyons d' anêyes.
Po des rlidjons k' i gn a, aprume les monoteyisses, li djin a stî askepieye do Bon Diu a on metou moumint, et n' a pus bodjî ni dins s' coir, ni dins s' cervea. Les deus prumirès dins k' ont viké so tere si lomént Adan ey Eve.[1] 
Li biyotchimeye, c' est l' syince ki studeye les reyaccions tchimikes ådvins des vicantès sacwès. 
Ele pout esse loukeye come ene coxhe del tchimeye oudon ene del biyolodjeye.
Li ci (cene) k' a studyî cisse coxhe la des syinces si lome «biyotchimisse». C' est ddja des studes a pårt k' on fwait  aveur aveur dedja studyî li tchimeye, li biyolodjeye oudonbén li medcene.
L' addjectif a vey avou l' biyotchimeye, c' est «biyotchimike».
Li fier, c' est èn elemint do tåvlea Mendeleyev, del troke des metås, kinoxhou dizo l' essegne atomike Fe, li limero atomike 26, et l' pwès atomike 	55,845.
Il est d' grijhe coleur.
C' est l' metå li pus corant sol Daegne.
Avou l' ocsidjinne, li fier erunixh.
ocside di fier
Ene dinrêye d' awousse (on dit eto: on dvere), c' est ene fenaesse k' on ahive dins les tchamps, et ki dene des grins.
Les dinrêyes polèt esse eto soyeyes ou fåtcheyes vetes po fé do fôraedje.
Foû del Walonreye, gn a des ôtes "dinrêyes d' awousse", come li riz.
Les dinrêyes ont cwate termenes dins les crexhince, après semaedje :
On fåtche les scwerons les prumîs, pu les oidjes, pu les frumints; les avoennes dimorèt les dirinnes.
Divinltins, on fåtchive al få; on radressive li bate, redjavler, pu loyî po fé des djåbes. On lzès dressive po fé des dijheas.
Avou les avoennes, on fjheut cobén des boshales.
C' est des dinrêyes k' on seme e moes d' octôbe.
C' est des dinrêyes k' on seme å moes d' måss.
Li té, c' est ene abwesson fwaite avou les foyes do teyî.
On pout radjouter des ôtès plantes : del minte (plante), do foirt.
Cist aboere la n' a ataké a esse kinoxhou totavå e l' Urope k' a pårti do moumint ki les Portuguès l' ont rapoirté del Chine (e 16e sieke).
I n' est nén foirt boevou. On-z a ptchî do boere do cafè.
I s' a astalé ene uzance do boere do té a 5 eures di l' après-nonne. C' est l' «eure do té». On-z î maxhe cobén do laecea.
Li té est l' abwesson k' on sieve li pus voltî ås priyîs. Sovint avou del minte. Li teyire, les veres, et les dujhances po l' apresté sont tipike di ç' payis la.
item est i, mins on pus djonne vudeu
aprestaedje
boevaedje
Ene tcherowe, c' est ene usteye di cinsî, po tcherwer les tchamps.
Al diferince di l' eraire, li tcherowe ritoûne li tere, et nén fok schaver dvins. S' i gn a do waezon, i s' ritrouve les raecinêyes e l' air, et les yebes ricatcheyes. 
Li tcherowe est saetcheye d' on tchvå, purade ki d' on boû, come l' eraire.
Les prumirès tcherowes estént montêyes come des eraires, mins avou des novelès pîces k' i s' ont vnou emantchî. Mins, bén sovint on ls a co lomé "eraires". Come elle est mostrêye a Tchonveye e 1960, les pîces di l' eraire estént : 
Totes ces pîces la sont metowes sol schî, et maintnowes avou des brides.[1]
Po èn ôte modele, vos ploz eto aler vey so Motî d' Bastogne.
Cwand ces tcherowes la avént ene håye di bwès, on lzès loméve co todi des eraires. Mins cwand elle ont yeu stî avou totès pîces di fier, on ls a lomé des brabants (do no del måjhon k' els aveut standårdijhî). Mins les marixhås dins les viyaedjes endè fabriként eto.
Diviè 1930, el Walonreye, on-z a veyou ariver les dobes brabants, ki tos les cinsîs ont-st atchté. I s' siervént co des simpès tcherowes, djusse po-z aroyî (disk' e 1950). Mins les pus gros dobes brabants, i faleut bén deus tchvås po-z ovrer avou. Les ptits cinsîs divént fé ene soce po les mårsaedjes.
Mins, adon, les tracteurs ont-st arivé on pô pattavå (anêyes 1950 e l' Hesbaye, 1960 e Condroz, 1970 e l' Årdene. On-z a radapté les tcherowes po ls emantchî so les rlevaedjes des tracteurs. On-z a minme fabriké des tcherowes especiåles po les tracteurs sins rlevaedje (del marke Brenning).
Mins adon, gn a yeu ene cåkêyes di markes k' ont-st arivé. Les marixhås n' ont pus seu shuve, ey il ont divnou marchands d' machines di cinse.
Diviè les anêyes 1980, gn a yeu des tcherowes bisoks (avou deus schîs), pu des trisoks (troes schîs) pu des cwadrisoks (cwate). Pu des multisoks. E minme tins, on veya ponde les tcherowes ås disses.
Tecse so l' diferince inte li simpe tcherowe et l' dobe brabant
Li scultreye[1] ou sculteure, c' est l' årt di fé des posteures ou tot ôte cayet årtistike dins l' espåce, di ses prôpès mwins.
Li ci (cene) ki les fwait si lome on sculteu (sculteuse, sicultresse) ou scultureu[2] (scultureuse); li scultêye sacwè si lome eto sculteure ou scultreye.
Scultreye di pire d' on gros tchén e l' Espagne
Sculteure di Sint Djuråd a Sint-Djuråd
Posteure do Tchvå Bayåd a Nameur
Posteure d' ene tiesse ldi liyon so ene fontinne
Li flamenco, c' est ene danse espagnole, la k' el danseuse u l' danseu clatche a daegne avou ses talons.
Les danseuses ont sovint des grandès cotes a volant.
Å cmince, c' esteut on tchant, sins instrumint (canta). Adonpwis, gn a yeu ene guitåre po-z acpagnter. Eyet les clatchmints d' mwins (tapa). Li danse (baila) n' a vnou k' après.
Les sourdants do flamenco, c' est l' Andalouzeye do tins des Arabes. Mins ça a l' air d' esse, aprume ene danse di djupsyins. Avou, dabôrd, des aclapances arabes, djwives et espagnoles.
Ene veye, c' est ene grande sitindêye avou totès måjhones (årvier d' on viyaedje, bråmint pus ptit, et d' on hamtea, la k' gn a ki sacwants dmorances).
Dins sacwants payis et a des moumints istorikes k' i gn a, li statut d' veye diveut esse acoirdé pa ene otorité.
Li veye la ki l' govienmint d' on payis est si lome mwaisse veye. C' est sovint l' pus grande do payis, mins nén todi.
Couba[1] (u Cuba), c' est on payis des Carayibes.
Sitindêye : 100.860 km2
Mwaisse veye : Li Havane
Kinoxhou pol revintreye coubinne, moennêye pa Fidel Castro, ki va ahiver on pouxhant payis comunisse dilé les Estats-Unis.
Dispu les anêyes 2010, saye di diswalper l' tourisse.
Li Mecsike, c' est on dislaxhî payis d' Amerike bijhrece.
Mwaisse veye: Mecsico
Manoye: pezo mecsikin
Lingaedjes: 
Binde di tere, ki s' rastroetixh aviè Nonne inte l' Oceyan atlantike (å Levant) eyet l' Påjhûle Oceyan (å Coûtchant).
Mousse e l' ALCAB e 1994.
Li payis ni s' a nén diswalpé come ratindou pa les disfindeus do libe comiece.
Foirt siplawné pa les martchands d' droukes, aprume li cocayene.
Yves Paquet: Ya basta et vos nd åroz: live avou sacwants tecses sol Mecsike.
Claudy Raskin, a Mecsico avou mi aparey] (so l' Aberteke)
El Swisse, lomêye eto el Confederåcion Swisse, c' est on payis del Mîtrinne Urope. 
Mwaisse veye: Berne (Biene)
Ôtès rilomêyès veyes:
Li Swisse est cpårteye e cantons, k' ont ene grande liberté poy ki c' est zels ki fwaiynut l' estat cintrå, ki n' est k' ene confederåcion, on rashonnaedje des cantons
Èç payis la a cwate lingaedjes oficirs nacionås : l' almand, el francès, l' itålyin ey el roumantche[1]. 
(waloneus k' ont dmoré vaila)
Bagdet (u Bagdad), c' est l' mwaisse veye di l' Irak.
C' esteut ene veye istorike, mins k' a stî bråmint dbrôlêye avou l' guere d' Irak.
Li fôme walone "Bagdet" a stî rtrovêye dins on vî tecse walon do 17inme sieke, li Paskêye do sidje di Wîne.
Li Påjhûle Oceyan ou Påjhire Oceyan ou Oceyan Pacifike, c' est èn oceyan k' est metou inte l' Azeye, l' Ostraleye, l' Amerike et l' Antartike. 
C' est l' pus grand oceyan do monde.
Li Sara, c' est on grand dezert metou so tote li lårdjeur di l' Afrike, a Bijhe. 
