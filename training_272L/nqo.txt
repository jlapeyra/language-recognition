ߞߏ߲ߝߎߛߌߦߎߛߌ߫
ߞߏ߲ߝߏߛ߭ߌߦߎߛߌ߫ (ߛߌߣߌ߲ߥߊ߫ ߞߊ߲ ߘߐ߫ : 孔子)، ߛ߭ߌ߯ߣߌ߲߬ ߥߘߋ߬ߥߘߋ߬ߟߌ߬ߟߊ߬ ߝߟߐߝߟߐ ߟߋ߬ ߘߌ߫ ߸ ߡߍ߲ ߞߊ߬ ߕߊ߯ߛߌߟߊ ߘߏ߫ ߘߊߦߟߍ߬، ߊ߬ ߟߊ߫ ߕߊ߯ߛߌߟߊ ߦߋ߫ ߟߊߘߍ߬ ߟߊ߫ ߛߊ߯ߣߌ߲߫ ߦߋߢߐ߲߯ߠߊ ߓߍ߯ ߟߋ߬ ߘߌ߫، ߞߏߟߊߕߊ߯ߡߢߊ ߟߎ߫ ߘߍ߭ ߞߣߐ߫، ߊ߬ ߣߌ߫ ߖߏ߮ ߟߎ߬، ߊ߬ ߟߊ߫ ߥߘߋ߬ߥߘߋ߬ߦߊ߬ߟߌ ߦߋ߫ ߘߎ߲߬ߘߎ߬ߡߊ߬ ߖߏ߯ ߢߌߡߊ ߟߎ߫ ߟߋ߬ ߞߊ߲߬، ߊ߬ ߣߌ߫ ߞߏ߫ ߞߎ߲߬ߠߊ߬ߛߌ߮ ߦߋ߫ ߞߍ߫ ߦߋ߲߬ ߸ ߡߍ߲ ߘߌ߫ ߡߌ߬ߙߌ߲߬ߘߌ ߓߊ߯ߙߊߢߐ߲߯ߦߊ ߞߊ߬ ߓߍ߲߬ ߖߏ߯ ߢߌߡߊ ߢߍߛߐ߲ ߞߘߐߕߊ߬ߣߍ߲ ߠߎ߬ ߡߊ߬. ߊ߬ ߟߊ߫ ߥߘߋ߬ߥߘߋ߬ߟߌ ߣߴߊ߬ ߟߊ߫ ߟߞߊ߬ߙߊ߲߬ߠߌ߲ ߞߵߊ߬ ߣߐ߬ߓߊ߫ ߟߋ߬ ߕߏ߫ ߛߌߣߌ߲ߥߊ ߟߎ߬ ߣߌ߫ ߞߏ߯ߙߋߞߊ ߟߎ߬ ߣߌ߫ ߣߌߔߐ߲ߞߊ ߟߎ߬ ߣߌ߫ ߕߊߦߌߥߊ߯ߣߌ߲ߞߊ ߟߎ߬ ߣߌ߫ ߝ߭ߋߕߌߣߊߡߌߞߊ ߟߎ߬ ߡߙߌߦߊ ߣߴߊ߬ߟߎ߬ ߟߊ߫ ߢߣߊߡߦߊ ߡߊ߬ ߞߏߛߓߍ߫، ߊ߬ ߦߋ߫ ߝߐ߫ ߟߴߊ߬ߟߋ ߟߋ߬ ߡߊ߬ (ߞߵߊ߬ ߟߊ߲߬ߓߋ߬) ߞߏ߫ ߟߊ߬ߝߐ߬ߓߊ߮. 
ߞߏ߲ߝߎߛߌߦߎߛߌ߫ ߛߍ߬ߓߍߘߏ߲߬ߣߍ߲ߓߊ ߟߋ߫ ߕߍ߬ߘߍ߫ ߡߊ߬ߝߣߍ߬ߣߌ߲߫ ߠߊ߫ ߞߊ߬ ߕߊ߯ ߘߎߢߊ ߡߊ߬، ߓߊߏ߬ ߸ ߊ߬ ߦߴߊ߬ ߦߋ߫ ߟߊ߫ ߟߋ߬ ߞߏ߫ ߊߘߡߊߘߋ߲ ߠߊ߫ ߛߊ߲ߣߌ߲߫ ߥߎ߬ߛߎ ߦߋ߫ ߞߘߐ߬ߡߊ߲ ߣߴߊ߬ ߞߐߝߍߟߊ ߟߋ߬ ߘߐ߫، ߞߏ߫ ߕߊ߬ߡߌ߲߬ߣߍ߲ ߠߎ߬ ߘߐ߫. ߏ߬ ߟߋ ߞߏߛߐ߲߬ ߸ ߕߊ߬ߡߌ߲߬ߣߍ߲ ߘߌߡߊ߲߫ ߕߍ߬ߘߴߊ߬ ߦߋ߫ ߸ ߊ߬ ߕߘߍ߬ ߡߐ߱ ߟߎ߬ ߞߟߌ߫ ߟߊ߫ ߞߊ߬ ߕߊ߯ ߢߣߊߡߦߊ ߡߊ߬ߕߊ߬ߡߌ߲߬ߣߍ߲ ߠߋ߫ ߡߊ߬. ߞߏ߬ߣߌ߲߬ ߸ ߕߎ߬ߡߊ ߏ߬ ߞߎ߲߬ߠߊ߬ߛߌ߮ ߕߎ߲߬ ߕߴߊ߬ ߟߊ߫ ߡߙߌߦߊ ߏ߬ ߞߊ߲߬، ߏ߬ ߟߋ ߞߵߊ߬ ߞߍ߫ ߸ ߊ߬ ߞߊ߬ ߛߋ߲߬ߠߊ߬ߛߌ߰ߞߏ ߘߏ߫ ߟߎ߫ ߛߐ߬ߘߐ߲߬. ߛߋ߲߬ߠߊ߬ߛߌ߮ ߏ߬ ߟߎ߫ ߖߎ߯ߦߊ߫ ߘߴߊ߬ ߟߊ߫ ߛߊ߬ߦߊ ߞߐߝߍ߬ ߛߊ߲߬ ߗߍ߬ߡߍ߫ ߢߐ߲߰ ߠߊ߫، ߡߊ߲߬ߛߊ ߟߎ߫ ߞߊ߬ ߛߌ߯ߣߌ߲߫ ߡߊ߬ߙߊ ߡߍ߲ ߞߍ߫، ߊ߬ߟߎ߫ ߞߵߊ߬ ߟߊ߫ ߞߊ߬ߝߊ ߣߴߊ߬ ߟߊ߫ ߟߍߙߊ ߓߍ߯ ߟߊߘߍ߬ߣߍ߲ ߖߋ߬ߣߌ߲߬ ߞߐߘߍ߫ ߸ ߞߊ߬ ߓߊ߲߫ ߞߵߊ߬ ߞߊ߬ߙߊ߲ ߠߊߕߐ߲߫ ߓߍ߯ ߟߊߘߍ߬ߣߍ߲ ߡߊ߬ ߞߐߘߍ߫، ߓߊߏ߬ ߸ ߊ߬ ߦߋ߫ ߢߊߖߎ߮ ( ߞߕߐ، ߕߐ߲߰ߕߍ߮) ߡߊߛߊ߬ߦߌ߲ ߠߋ߬ ߘߌ߫. ߞߊ߬ߡߊߛߐ߬ߘߐ߲߬ ߸ ߡߌ߬ߙߌ߲߬ߘߌ ߞߊ߫ ߞߊ߲߫ ߞߵߊ߬ ߢߝߍߟߊ ߟߋ߬  ߡߊߝߟߍ߫، ߞߵߊ߬ ߛߐ߬ߘߐ߲߫ ߘߏ߲߬ ߸ ߊ߬ߟߋ߬ ߞߟߌߟߌ ߞߍ߫ ߟߊ߫ ߞߐߝߍߟߊ߫ ߟߋ߬ ߡߊߝߟߍ߫ ߡߊ߬. ߞߏ߬ߣߌ߲߬ ߸ ߞߏ߲ߝߎߛߌߦߎߛߌߦߊ ߟߞߊ߬ߙߊ߲߬ߠߌ߲ ߣߊ߬ ߘߊ߫ ߝߊ߲߬ߞߊߘߏ߲߬ ߞߵߊ߬ ߛߊ߲ߞߘߐߕߊ߬ ߞߊ߬ ߖߍ߲ߛߍ߲߫ ߞߊ߬ ߕߊ߬ߡߌ߬ ߤߊߟߌ߬ ߞߘߐ߬ߡߊ߲ ߞߊ߬. ߞߵߊ߬ ߞߊ߬ߙߊ߲߬ߘߋ߲ ߠߎ߬ ߣߴߊ߬ ߣߊߡߎ߲ߞߏߕߌ߮ ߟߎ߬ ߖߍ߲ߛߍ߲߫ ߝߊ߲߬ ߓߍ߯ ߟߊ߫ ߢߊߦߌ߫، ߞߏ߲ߝߎߛߌߦߎߛߌߦߊ ߥߘߋ߬ߥߘߋ߬ߟߌ ߞߊ߬ ߛߊ߯ߣߌ߲߫ ߢߣߊߡߦߊ ߡߙߊ߬ ߝߊ߯ߘߐߞߍ߫ ߡߎ߬ߥߊ߲߬ (߂߀) ߢߐ߲߰ ߞߘߐ߫، ߞߊ߬ ߘߊߡߌ߬ߘߊ߬ ߝߊ߯ߘߐߞߍ߫ ߝߟߐ ߡߊ߬ ߌߛߊ߫ ߡߏߦߌ߫ ߢߍ߫ ߸ ߞߊ߬ ߕߊ߯ ߛߌ߰ ߝߊ߯ߘߐߞߍ߫ ߕߊ߲߫ ߣߌ߫ ߞߐ߬ߣߐ߲߬ߘߐ߬ߣߊ߲ (߁߉߲) ߠߊ߫ ߌߛߊ߫ ߡߏߦߌ߫ ߞߐ߫. 
ߒ߬ߞߊ߬ ߸ ߛߌ߯ߣߌ߲ߞߊ ߟߎ߬ ߘߍ߲߬ߞߣߍ߬ߦߊ߬ ߘߊ߫ ߞߏ߲ߝߎߛߌߦߎߛߌߦߊ ߥߘߋ߬ߥߘߋ߬ߟߌ ߡߊ߬، ߞߎ߲߬ߓߊ ߝߌ߬ߟߊ ߟߋ߬ ߟߊ߫، ߏ߬ ߟߎ߫ ߝߟߍ߫:
ߊ߬ ߝߟߐ : ߊ߬ ߕߘߍ߬ ߤߙߐߓߘߍ ߞߊ߲ߞߋߟߋ߲ߕߌ߮ ߕߋߟߋ߲ߓߊ߯ߒߕߋ ߟߋ߬ ߘߌ߫. 
ߊ߬ ߝߌߟߊߣߊ߲ : ߊ߬ ߕߍ߬ߘߍ߫ ߡߐ߰ ߤߊ߲ߞߟߌߡߊ ߣߌ߫ ߡߐ߰ ߕߋߟߋ߲ߣߍ߲ ߣߌ߫ ߞߏߟߐ߲ߠߊ ߣߌ߫ ߟߐ߲ߠߌ߲ߠߊ ߟߋ߬ ߘߌ߫. ߏ߬ ߟߋ ߘߏ߲߬ ߧߋ߫ ߓߍ߲߬ ߠߊ߫ ߛߊ߯ߣߌ߲ߞߊ ߟߎ߬ ߟߊ߫ ߓߊ߬ߛߊ߲߬ߞߊߙߋ ߡߊ߬ ߕߋߙߎ߫، ߏ߬ ߟߋ ߖߍ߬ߘߍ ߦߴߊ߬ ߟߊ߫ ߥߘߋ߬ߥߘߋ߬ߟߌ ߟߊߖߍ߲ߛߍ߲߫ ߞߎ߲߬ߓߊ ߟߎ߬ ߘߌ߫ ߛߊ߯ߣߌ߲߫ (ߛ߭ߌߣ)، ߓߊߏ߬ ߸ ߊ߬ ߡߊߛߎ߬ߘߎ߲߬ߧߊ߬ߣߍ߲߫ ߕߍ߬ߘߵߊ߬ߟߎ߬ ߟߊ߫ ߏ߬ ߟߋ ߘߐ߫، ߞߊ߬ߡߊߛߐ߬ߘߐ߲߬ ߸ ߊ߬ ߡߴߊ߬ ߢߌߣߌ߲߫ ߊ߬ߟߎ߫ ߝߍ߬ ߞߏ߫ ߊ߬ߟߎ߬ ߦߴߊ߬ߟߎ߬ ߟߊ߫ ߢߣߊߡߦߊ ߡߊߦߟߍ߬ߡߊ߲߫ ߥߟߊ߫ ߞߵߊ߬ ߟߊߥߙߎߞߌ߫ ߤߊߡߊ߲ߕߍ߫ ߞߵߊ߬ ߘߐߝߎߟߋ߲߫. ߏ߬ ߟߋ ߞߵߊ߬ ߟߊߛߓߊ߬ߕߌ߫ ߊ߬ߟߎ߬ ߦߋ߫، ߡߐ߱ - ߐ - ߡߐ߰ ߓߊ߯ ߘߍ߲߬ߞߣߍ߬ߦߵߊ߬ ߡߊ߬، ߏ߬ ߘߴߊ߬ ߖߘߍ߬ ߦߴߊ߬ ߟߊ߫ ߟߊ߬ߟߐ߲߬ߠߌ߲߬ߠߌ߲ ߣߴߊ߬ ߟߊ߫ ߟߞߊ߬ߙߊ߲߬ߠߌ߲ ߞߣߐ߫ ߌߞߘߐ߫، ߏ߬ ߟߋ ߞߏߛߐ߲߬ ߸ ߞߏ߲ߝߎߛߌߦߎߛߌߦߊ ߥߘߋ߬ߥߘߋ߬ߟߌ ߕߏ߫ ߘߊ߫ ߛ߭ߌߣߌ߲ߞߊ ߟߎ߬ ߓߟߏ߫ ߸ ߊ߬ ߣߊ߬ ߘߊ߫ ߞߕߐߙߐ߲ߘߓߐ߫ ߝߏ߫ ߣߌߔߐ߲߫ ߣߌ߫ ߞߏ߯ߙߋ߫ ߟߎ߬ ߘߐ߫.
ߞߏ߬ߣߌ߲߬ ߸ ߛ߭ߌߣߌ߲ߞߊ ߟߎ߬ ߡߊߕߊ߯ߟߓߊ߫ ߟߋ߬ ߞߍ߫ ߘߊ߫ ߞߵߊ߬ߟߎ߬ ߡߊߖߊ߲߬ߢߊ߬ ߥߘߋ߬ߥߘߋ߬ߟߌ ߏ߬ ߟߊ߫، ߛ߭ߌߣ ߓߊ߲߫ ߞߐ ߦߟߍ߬ߡߊ߲߬ ߠߊ߫ ߞߊ߬ ߞߍ߫ ߘߍ߬ߟߊ߬ߞߊ ߘߌ߫، ߛ߭ߌߣ ߞߵߊ߬ ߢߊߛߌ߲߫ ߣߊ߬ߕߐ ߟߊ߫، ߞߵߊ߬ ߥߟߏ߫ ߣߊߡߎ߲߫ ߓߍ߯ ߘߐ߫، ߞߵߊ߬ ߦߙߐ߫ ߡߊߖߊ߲߬ߢߊ߫ ߕߊ߬ߡߌ߲߬ߣߍ߲ ߠߊ߫ ߸ ߞߊ߬ ߡߐ߱ ߟߎ߬ ߟߊߡߌ߬ߘߊ߬ ߞߐߞߊ߲ߠߊ ߣߌ߫ ߞߣߐߟߊ ߓߍ߯ ߘߐ߫. ߞߏ߬ߣߌ߲߬ ߸ ߞߏ߲ߝߎߛߌߦߎߛߌߦߊ ߥߘߋ߬ߥߘߋ߬ߟߌ ߕߏ߫ ߘߊ߫ ߦߋ߲߬ ߸ ߡߍ߲ ߞߊ߬ ߖߐ ߣߌ߫ ߞߎ߲߬ߠߊ߬ߝߎߟߋ߲ ߓߟߏߦߊ߫ ߛ߭ߊߣ ߞߣߐ ߝߊ߯ߘߐߞߍ߫ ߡߎ߬ߥߊ߲߬ (߂߀) ߞߘߐ، ߞߏ߲ߝߎߛߌߦߎߛߌߦߊ ߗߌߙߏ߲߫ ߘߴߊ߬ ߣߐ߭ ߕߏ߫ ߞߏ ߘߐ߫ ߛߊ߯ߣߌ߲߫ ߞߐߞߊ߲߬ ߡߍ߲ ߘߌ߫ ߟߞߊ߬ߟߌ߬. 
ߞߏ߲ߝߏߛ߭ߌߦߎߛߌ߫ ߕߐ߮ ߞߎߡߊߘߋ߲ ߧߋ߫ ߟߊ߬ߕߍ ߘߐ߫ ߛߊ߯ߣߌ߲߫ ߥߘߋ߬ߥߘߋ߬ߟߌ߬ߟߊ߬ߓߊ ߟߋ߬ ߘߌ߫. ߞߏ߲ߞ ߝߎߛߌ ߸ ߏ߬ ߡߍ߲ ߞߘߐ ߦߋ߫ "ߥߘߋ߬ߥߘߋ߬ߟߌ߬ߟߊ ߟߎ߬ ߟߊ߫ ߝߊ߰ߡߊ" ߘߌ߫، ߞߎ߲ߝߎߛߌߦߎߛߌ߫ ߟߊ߫ ߢߣߊߡߦߊ ߘߊߡߌ߬ߘߊ߬ ߕߎߡߊ  ߟߊߡߌߣߌ߲ߣߍ߲߫ ߛߌߙߊ߲ ߠߋ߬ ߟߊ߫، ߊ߬ ߝߐ߫ ߟߊ߫ ߞߏ߫ ߊ߬ ߕߘߍ߬ ߛߊ߯ߣߌ߲߫ ߘߋ߲߫ ߜߍߟߍ߲ ߘߏ߫ ߟߋ߬ ߘߌ߫، ߊ߬ ߕߟߏ߫ ߝߌ߬ߟߊ ߞߊ߫ ߓߏ߲߬ ߞߵߊ߬ ߟߊߝߘߍ߬، ߞߊ߬ߓߌ߯ ߸ ߊ߬ ߘߋ߲ߣߍ߲ߠߡߊ ߊ߬ ߤߊ߲ߞߟߌ ߘߌߡߊ߲߫ ߸ ߊ߬ ߕߘߍ߬ ߤߊ߲ߞߟߌߘߎߡߊ߲ ߞߐ߫ ߘߊ߫ ߠߋ߬ ߘߌ߫. 
ߊ߬ ߟߊ߫ ߝߎߣߎ߲ߞߋߦߊ ߕߎ߬ߡߊ ߸ ߊ߬ ߘߏ߲߬ ߘߊ߫ ߞߎ߲߬ߠߊ߬ߛߌ߮ ߟߊ߫ ߓߊ߯ߙߊߢߐ߲߯ߦߊ ߘߐ߫، ߊ߬ ߓߊ߯ߙߊ߫ ߘߴߊ߬ ߛߌ߭ ߡߎ߰ߡߍ ߞߘߐ߫ ߘߐ߬ߖߊ ߣߌ߫ ߛߍ߬ߓߍ ߣߌ߫ ߛߎߘߊ߲ ߠߴߊ߬ ߟߊ߫ ߡߊ߬ߘߎ߮ ߏ߬ ߘߐ߫. ߞߏ߬ߣߌ߲߬ ߸ ߊ߬ ߛߌ߭ ߕߊ߯ ߢߍߝߍ߬، ߊ߬ ߞߵߊ߬ ߖߊ߬ߕߋ߬ ߞߏ߫ ߊ߬ ߦߋ߫ ߢߣߊߡߦߊ߫ ߛߎ߮ ߘߏ߫ ߟߊߢߊ߬ ߸ ߊ߬ ߓߊߘߋ߲ߡߴߊߘߡߊߘߋ߲ ߠߎ߬ ߕߍ. ߒ߬ߞߊ߬ ߸ ߊ߬ߟߋ߬ ߡߴߊ߬ ߡߙߌ߫ ߞߴߏ߬ ߡߍ߲ ߏ߬ ߘߌ߫ ߞߴߏ߬ ߞߏ߫ ߦߋ߫ ߞߎ߲߬ߠߊ߬ߛߌ߮ ߟߊ߫ ߞߎ߲߬ ߠߋ߬ ߟߊ߫ ߸ ߏ߬ ߟߋ ߞߊߢߌ߲߬ ߸ ߊ߬ ߡߐ߬ߟߐ߲ ߞߊ߫ ߓߏ߲߬، ߊ߬ ߢߍߕߊ߮ ߞߊ߬ ߓߏ߲߬ ߸ ߊ߬ ߘߏ߲߬ ߦߋ߫ ߛߊ߲߬ߓߊ ߟߋ߬ ߘߌ߫ ߟߊ߬ߕߊ߲߬ߞߊ߬ߟߌ ߘߐ߫، ߞߏ߬ߣߌ߲߬ ߸ ߊ߬ ߦߋ߫ ߡߐ߱ ߖߘߍ߬ߞߎ߲ ߠߋ߬ ߡߊ߬ ߸ ߞߵߊ߬ߟߎ߬ ߟߊ߫ ߢߣߊߡߦߊ ߕߊ߯ߗߏ߮ ߟߊߢߊ߬، ߊ߬ ߣߌ߫ ߞߵߊ߬ߟߎ߬ ߡߙߌߦߊ ߟߎ߬ ߟߊߢߊ߫ ߞߊ߬ ߥߴߊ߬ߟߎ߫ ߛߌ߰ߢߐ߲߮ ߠߎ߫ ߡߊ߬، ߟߊ߬ߛߎ߬ߘߎ߲߬ߧߊ߬ߓߟߏߡߊ߬ ߸ ߊ߬ ߟߊ߫ ߣߊ߬ߕߊ ߓߍ߯ ߕߍ߬ߘߍ߫ ߘߍ߭ ߟߊߢߊ߬ߞߏ ߟߋ߬ ߘߌ߫. 
ߊ߬ ߛߊ߲߬ ߓߌߥߐ߯ߙߐ ߝߊ߲߬ ߝߍ߬ ߸ ߊ߬ ߞߵߊ߬ ߓߟߏߓߐ߫ ߊ߬ ߟߊ߫ ߗߋߘߊ ߘߐ߫، ߞߊ߬ ߕߊ߯ ߞߊ߬ߙߊ߲߬ߕߊ ߘߏ߫ ߛߌ߲ߘߌ߫، ߖߐ߲߬ߛߊ߫ ߸ ߊ߬ ߘߴߊ߬ ߟߊ߫ ߞߊ߬ߙߊ߲߬ߘߋ߲ ߠߎ߫ ߞߊ߬ߙߊ߲߬ ߊ߬ ߡߙߌߦߊ ߟߎ߬ ߟߊ߫، ߞߵߏ߬ ߞߍ߫ ߢߍߓߌߟߊ ߘߌ߫ ߸ ߊ߬ߟߎ߬ ߗߋ߫ ߞߊ߲ߡߊ߬ ߛߊ߯ߣߌ߲߫ ߛߏ߫ ߡߌߛߍ߲ ߠߎ߬ ߟߊ߫، ߊ߬ ߡߙߌߦߊ ߟߊߖߍ߲ߛߍ߲߫ ߞߊ߲ߡߊ߬ ߛߌ߰ߓߊ߮ ߟߎ߬ ߕߍ، ߊ߬ ߟߊ߫ ߔߊ߬ߔߘߊ ߕߎ߲߬ ߞߊ߫ ߓߏ߲߬ ߸ ߊ߬ ߘߏ߲߬ ߣߊ߬ߕߊ ߕߎ߲߬ ߞߊ߫ ߓߏ߲߬، ߊ߬ ߟߊ߫ ߟߞߊ߬ߙߊ߲߬ߠߌ߲ ߕߘߍ߬ ߖߏ߮ ߟߎ߫ ߟߋ߬ ߘߌ߫، ߊ߬ ߣߌ߫ ߞߐߙߍ ߞߍߕߊ ߛߋ߲ߛߋߘߋ߲ ߠߎ߬، ߊ߬ ߣߌ߫ ߘߍ߭ ߟߊߢߊ߭، ߊ߬ ߣߌ߫ ߘߎ߲߬ߘߎ߬ߡߊ߬ ߞߎ߲ߕߎߙߎ߲ ߜߋ߲߬ߞߘߎ߬ߢߐ߲߰ߦߊ ߟߎ߬، ߊ߬ ߦߋ߫ ߝߐ߫ ߟߊ߫ ߞߏ߫ ߊ߬ ߡߊ߫ ߛߌߦߊߡߊ߲߫ ߛߓߍ߫ ߊ߬ ߡߙߌߦߊ ߣߴߊ߬ ߟߊ߫ ߦߋߟߌߢߊ ߟߎ߬ ߘߐ߫،ߞߏ߬ߣߌ߲߬ ߸ ߊ߬ ߞߐߓߌߟߊ ߟߎ߫ ߟߋ߬ ߞߵߏ߬ ߞߍ߫. ߊ߬ ߟߊ߫ ߓߊ߯ߙߊ ߏ߬ ߟߎ߫ ߘߐ߫ ߸ ߡߍ߲ ߞߵߊ߬ ߟߊ߫ ߟߞߊ߬ߙߊ߲߬ߠߌ߲ ߡߐ߬ߟߐ߲ ߓߏ߬ߢߊ߫ ߏ߬ ߟߋ ߞߏ߫ " ߡߟߋߞߎߦߊ ߢߣߊߕߊߟߌ" ، ߏ߬ ߦߴߊ߬ ߟߊ߫ ߘߍ߰ߡߎ߲߬ ߛߓߍߣߍ߲߫ ߠߎ߫ ߟߋ߬ ߘߌ߫. 
ߞߎ߲ߝߎߛߌߦߎߛߌ߫ ߕߍ߬ߘߍ߫ ߡߐ߰ ߡߊߓߏ߲߬ߧߊ߬ߣߌ߲߬ߓߊ ߣߌ߫ ߡߐ߬ߟߐ߲߬ߡߊ߬ߓߊ ߣߌ߫ ߡߊ߬ߜߟߌ߬ߦߕߊ߬ߓߊ ߟߋ߬ ߘߴߊ߬ ߟߊ߫ ߢߣߊߡߦߊ ߘߐ߫. ߊ߬ߟߋ ߟߋ߬ ߛߊ߯ߣߌ߲߫ ߥߘߋ߬ߥߘߋ߬ߟߌ߬ߟߊ ߡߎ߰ߡߍ ߓߍ߯ ߟߊߘߍ߬ߣߍ߲ ߘߐ߫ ߡߐ߰ ߡߊߟߐ߲ߣߍ߲ ߘߌ߫. 
ߗߍ߬ ߔߏ߲ߞߌ߲ ߧߋ߫ ߗߍ߭ ߟߋ߬ ߘߌ߫ ߸ ߊ߬ ߘߌߡߊ߲߫ ߡߍ߲ ߦߋ߫، ߞߵߊ߬ ߛߎߡߊߦߴߊ߬ ߟߊ߫ ߞߎߡߊ ߟߎ߬ ߘߐ߫، ߊ߬ ߘߏ߲߬ ߛߍ߬ߓߍ ߦߴߊ߬ ߟߊ߫ ߓߊ߯ߙߊ ߟߎ߫ ߡߊ߬. 
ߗߍ߬ ߔߏ߲ߞߌ߲ ߧߋ߫ ߡߍ߲ ߢߌߣߌ߲߫ ߠߴߊ߬ ߖߍ߬ߘߍ ߦߋ߫، ߗߍ߬ ߜߊߛߊ߲߫ ߝߣߊ߫ ߦߴߏ߬ ߟߋ ߢߌߣߌ߲߫ ߠߴߊ߬ ߖߍ߬ߘߍ ߦߋ߫ ߡߐ߱ ߕߐ߭ ߟߎ߬ ߘߐ߫.
ߞߎ߲ߝߎߛߌߦߎߛߌ߫ ߥߟߊ߫ ߞߏ߲ߞ ߞߊ߬ߙߊ߲߬ߝߊ ߡߏߦߌ߫ ߘߊ߫ ߛߊ߲߬ ߅߅߁ ߌ. ߢ. ߖ߭ߏ߫ ( 鄒 邑) ߕߌ߲߬ߞߎߘߎ߲ ߘߐ߫ ߗߛߌߦߝߎ߫ ߞߍ߬ߙߍߝߍ߬ ߸ ߛ߭ߊߣߑߜ߭ߏߣߜ߭ ߕߌ߲߬ߞߎߘߎ߲ ߘߐ߫ ߸ ߛ߭ߌߣ ߕߟߋ߬ߓߐ ߘߐ߫. ߕߎ߬ߡߊ ߏ߬ ߟߊ߫ ߸ ߕߌ߲߬ߞߎߘߎ߲ ߏ߬ ߕߘߍ߬ ߛ߭ߎ߫ ߝߊ߰ߡߊ ߟߎ߬ ߟߊ߫ ߡߊ߬ߙߊ ߟߋ߬ ߞߘߐ، ߞߏ߬ߣߌ߲߬ ߸ ߞߊ߲ߠߊߓߌߟߊ߫ ߓߟߏߡߊ߬ ߸ ߟߌߦߎ߫ ߡߊ߲߬ߛߊ߬ߟߊ ߟߊ߫ ߡߊ߬ߙߊ ߞߘߐ، ߊ߬ ߝߊ߬ ߛߊ߬ ߘߊ߫ ߞߵߊ߬ ߕߏ߫ ߘߋ߲ߣߌ߲ߧߊ ߘߐ߫. ߊ߬ ߓߏ߬ߢߊ߬ ߘߴߊ߬ ߣߊ߫ ߟߋ߫ ߝߍ߬ ߘߐ߱ ߣߌ߫ ߓߟߏߞߏߟߏ߲ߧߊ߫ ߖߎ߮ ߘߐ߫. ߊ߬ ߓߏ߬ߢߊ ߡߍ߲ ߞߍ߫ ߘߊ߫ ߸ ߊ߬ ߞߍ߫ ߘߊ߫ ߗߋߘߊߕߌ߮ ߘߌ߫ ߞߎ߲߬ߠߊ߬ߛߌ߮ ߦߋ߫، ߏ߬ ߞߐ߫ ߸ ߊ߬ ߞߊ߬ ߓߊ߯ߙߊ ߟߊߟߐ߬ ߞߎ߲߬ߠߊ߬ߛߌ߮ ߦߋ߫، ߞߵߊ߬ ߛߌ߭ ߕߐ߭ ߛߊ߲߬ ߕߊ߲߫ ߣߌ߫ ߥߐ߯ߙߐ߫ (߁߆) ߞߍ߫ ߡߐ߱ ߟߎ߬ ߟߊߞߎߣߎ߲߫ ߠߊ߫، ߞߊ߬ ߓߐ߫ ߛߏ ߘߏ߫ ߟߊ߫ ߸ ߞߊ߬ ߕߊ߯ ߛߏ ߜߘߍ߫ ߟߊ߫، ߏ߬ ߞߍ߫ ߸ ߡߐ߰ ߛߌߦߊߡߊ߲߫ ߞߵߊ߬ߟߎ߬ ߡߐ߲߫ ߊ߬ ߡߊ߬، ߊ߬ ߛߌ߭ ߛߋ߫ ߛߊ߲߬ ߓߌߟߏ߯ߟߎ߫ (߅߀) ߘߐ߫ ߸ ߊ߬ ߞߵߊ߬ ߞߐߛߊ߬ߦߌ߬ ߗߋߘߊߕߌ߯ߦߊ ߡߊ߬ ߒߞߏߕߎ߲߯ ߞߎ߲߬ߠߊ߬ߛߌ߮ ߦߋ߫. ߡߐ߰ߖߎ߮ ߘߏ߫ ߟߎ߬ ߛߋ߫ ߘߊ߫ ߞߵߊ߬ ߟߊ߫ ߓߊ߯ߙߊ ߕߌߢߍ߫ ߞߵߊ߬ ߟߊߓߐ߫ ߞߵߊ߬ ߜߍ߲߫ ߞߎ߲߬ߠߊ߬ߛߌ߮ ߘߐ߫، ߊ߬ ߞߊ߬ ߖߡߊ߬ߣߊ ߡߎ߰ߡߍ ߓߍ߯ ߟߊߘߍ߬ߣߍ߲ ߕߏ߫ ߏ߬ ߟߎ߫ ߦߋ߫. ߊ߬ ߞߊ߬ ߛߊ߲߬ ߕߊ߲߫ ߣߌ߫ ߛߓߊ߬ (߁߃) ߞߍ߫ ߏ߬ ߞߐߝߍ߬ ߗߋߦߊߘߋ߲ߧߊ ߣߌ߫ ߡߊ߬ߕߊ߰ߡߊ߬ߟߌ ߘߐ߫. ߏ߬ ߞߐ߫ ߸ ߊ߬ ߞߵߊ߬ ߞߐߛߊ߬ߦߌ߬ ߞߏ߫ ߊ߬ ߦߋ߫ ߣߵߊ߬ ߛߌ߰ ߊ߬ ߝߊ߬ߓߘߊ ߸ ߊ߬ ߛߌ߭ ߕߏ߫ ߛߊ߲߬ ߟߏ߯ߟߎ߫ (߅) ߞߘߐ߫. ߊ߬ ߛߏߡߊߦߟߍߡߊ߲߫ ߘߊ߫ ߛߊ߲߬ ߄߇߉ ߌ. ߢ. 
ߊ߬ ߝߊ߬ ߛߐ߬ߘߐ߲߬ ߛߌ ߛߋ߫ ߛߊ߲߬ ߓߌߥߐߙߐ߲ߥߌ߬ߟߊ߬ ߘߐ߫ ߸ ߊ߬ߟߋ߬ ߓߊ߲ߞߌ߫ ߘߊ߫، ߊ߬ ߝߊ߬ ߛߏߡߊߦߟߍߡߊ߲߫ ߘߊ߫ ߞߵߊ߬ ߛߌ߭ ߕߏ߫ ߛߊ߲߬ ߛߓߊ߬ ߘߐ߫، ߞߏ߲ߝߎߛߌߦߎߛߌ߫ ߞߍߣߌ߲߫ ߕߘߍ߬ ߸ ߣߴߊ߬ ߕߎ߲߬ ߓߐ߫ ߘߊ߫ ߞߊ߬ߙߊ߲߬ߕߊ ߟߊ߫ ߸ ߊ߬ ߘߌߣߵߊ߬ ߣߊ߫ ߡߊߘߍ߬ߡߍ߲߬، ߕߎ߬ߡߊ߬ߘߐ߫ ߸ ߏ߬ ߟߋ ߕߏ߫ ߘߴߊ߬ ߝߍ߬، ߌߞߏߡߌ߲߬ ߸ ߏ߬ ߡߐ߰ ߞߘߐ߬ߓߊ߬ ߖߏ߮ ߣߴߊ߬ߟߎ߫ ߘߎ߲߬ߘߎ߬ߡߊ߬ߞߏ ߘߌ߫ ߢߊ ߡߍ߲، ߏ߬ ߡߍ߲ ߕߏ߫ ߘߴߊ߬ ߝߍ߬ ߊ߬ ߟߊ߫ ߢߣߊߡߦߊ ߞߎ߲߬ߕߊ߮ ߓߍ߯ ߞߘߐ߫. ߞߏ߬ߣߌ߲߬ ߸ ߏ߬ ߓߍ߯ ߣߴߊ߬ ߕߊ، ߊ߬ ߕߍ߬ߘߍ߫ ߕߎ߬ߡߊ ߛߐ߬ߘߐ߲߬ ߠߊ߫ ߸ ߞߊ߬ ߞߎ߬ߛߊ߲߬ߧߊ߫ ߓߌ߬ߢߍ߬ߝߌ߬ߟߌ߬ߟߊ ߣߌ߫ ߘߐ߲߬ߞߙߌ߬ߟߊ ߟߊ߫، ߊ߬ ߞߍ߫ ߟߊ߫ ߘߐ߲߬ߞߙߌ ߗߋ߬ߥߎ߬ߣߊ߲߬ߗߋߥߎ ߘߌ߫، ߊ߬ ߕߍ߬ߘߴߊ߬ ߕߟߏߡߊߟߐ߬ ߟߊ߫ ߘߐ߲߬ߞߟߌ߬ߟߊ ߟߊ߫ ߝߎ߬ߕߎ߲߬ߕߌ ߟߎ߬ ߟߊ߫، ߏ߬ ߞߵߊ߬ ߣߐ߭ ߕߏ߫ ߊ߬ ߡߊ߬ ߝߏ߫ ߊ߬ ߞߵߊ߬ ߓߊ߲߫ ߛߏ߬ߓߏ ߘߐ߫، ߊ߬ ߞߊ߬ ߞߊߙߏ߫ ߛߓߊ߬ ߞߍ߫ ߏ߬ ߞߐߝߍ߬ ߸ ߊ߬ ߡߊ߫ ߛߏ߬ߓߏ ߣߍߣߍ߫ ߤߓߊߘߊ߲߫. ߊ߬ ߣߌ߫ ߣߌߋߕߖ߭ߑߛ߭ߌ߫ ߡߊ߫ ߓߍ߲߬ ߝߋߎ߫ ߸ ߞߵߊ߬ ߝߐ߫ ߞߏ߫ ߞߏ ߘߏ߫ ߦߋ߲߬ ߸ ߡߍ߲ ߧߋ߫ ߣߐ߬ߡߊ߬ߕߌߢߍ ߞߍ߫ ߟߊ߫ ߥߘߋ߬ߥߘߋ߬ߟߌ ߣߌ߫ ߝߘߎ ߕߍ، ߓߊߏ߬ ߸ ߊ߬ߟߋ ߞߊ߬ ߝߘߎ ߞߍ߫ ߊ߬ ߛߌ߭ ߛߊ߲߬ ߕߊ߲߫ ߣߌ߫ ߞߐ߬ߣߐ߲߬ߘߐ߫ (߁߉) ߟߋ߬ ߡߊ߬، ߞߏ߬ߣߌ߲߬ ߸ ߊ߬ ߞߵߊ߬ ߡߏ߬ߛߏ ߝߘߎ ߛߊ߬ ߞߵߊ߬ ߓߌ߬ߟߵߊ߬ ߛߌ߭ ߛߊ߲߬ ߡߎ߬ߥߊ߲߬ ߣߌ߫ ߝߌ߬ߟߊ߫ (߂߂) ߡߊ߬، ߊ߬ ߞߵߊ߬ ߘߐ߰ߘߏ߲߬ ߟߐ߲ߠߌ߲߫ ߢߌߣߌ߲ ߣߌ߫ ߞߊ߬ߙߊ߲ ߠߊ߫، ߊ߬ ߞߵߊ߬ ߟߊ߫ ߟߎ ߞߍ߫ ߞߊ߬ߙߊ߲߬ߕߊ ߘߌ߫، ߊ߬ ߕߍ߬ߘߍ߫ ߞߊ߬ߙߊ߲߬ ߛߙߊ ߟߊ߫ ߟߊ߫ ߞߊ߬ߙߊ߲߬ߘߋ߲ ߠߎ߬ ߞߎ߲߬ ߸ ߊ߬ ߘߐ߯ߦߊ߫ ߘߊ߫ ߢߊ߯ -ߊ- ߢߊ߫ ߞߊ߲߬ ߸ ߊ߬ߟߎ߬ ߘߌ߫ ߛߋ߫ ߡߍ߲ ߠߊ߫، ߊ߬ ߟߊ߫ ߞߊ߬ߙߊ߲ ߢߍߥߟߊ ߕߍ߬ߘߍ߫ ߛߊ߬ߓߊ߫ ߟߋ߬ ߘߌ߫، ߏ߬ ߟߎ߫ ߟߋ߬ : ߘߐ߬ߝߐ، ߛߎ߬ߞߎ، ߊ߬ ߣߌ߫ ߝ߭ߌߕߑߣߋߛ ߡߟߋߞߎߦߊ. 
ߞߏ߲ߝߎߛߌߦߎߛߌ߫ ߡߏߦߌ߫ ߘߴߊ߬ ߕߐ߯ ߕߘߍ߬: " ߞߏߣߑߞ-ߝߎ߮-ߘߊߖ߭ߤ"، ߊ߬ ߞߐߓߌߟߊ ߟߎ߬ ߣߴߊ߬ ߟߊ߫ ߞߊ߬ߙߊ߲߬ߘߋ߲ ߠߎ߬ ߦߴߊ߬ ߞߟߌ߫ ߟߊ߫ ߟߋ߬ ߞߏ߫: " ߞߏߣߑߞ ߞߊ߬ߙߊ߲߬ߡߐ߰".
ߞߏ߲ߝߏߛ߭ߌߦߎߛߌ߫ ߟߊ߫ ߞߎߡߊ ߡߍ߲ ߧߴߊ߬ ߣߐ߭ ߕߏ߫ ߟߴߊ߬ ߡߊ߬ ߞߏ߫: " ߒ ߛߌ߭ ߕߘߍ߬ ߛߊ߲߬ ߟߏ߯ߟߎ߫ ߘߐ߫ ߕߎ߬ߡߊ ߡߍ߲ ߸ ߒ ߞߊ߬ ߒ ߗߋ ߞߍ߫ ߝߟߍߟߌ ߣߌ߫ ߘߐ߬ߜߍ߬ߟߌ ߣߌ߫ ߖߎ߯ߓߍߟߌ ߟߋ߬ ߘߌ߫، ߒ ߛߋ߫ ߛߊ߲߬ ߓߌߛߓߊ߬ ߘߐ߫ ߸ ߒ ߞߊ߬ ߒ ߖߍ߬ߘߍ ߞߐߞߘߐߓߌ߲ߓߌ߲߫ ߣߌ߫ ߒ ߖߍ߬ߘߍ ߝߊ߲߬ߞߊߘߏ߲߬ ߟߐ߲ߕߊ ߟߎ߫ ߟߋ߬ ߟߊ߫، ߒ ߛߋ߫ ߛߊ߲߬ ߓߌߣߊ߯ߣߌ߲߫ ߘߐ߫ ߸ ߒ ߠߊ߫ ߞߎߛߎ߲ ߣߌ߫ ߛߌߞߊ ߥߟߌ߬ ߘߊ߫ ߞߊ߬ ߓߐ߫ ߒ ߘߐ߫، ߒ ߛߋ߫ ߛߊ߲߬ ߓߌߟߏ߯ߟߎ߫ ߘߐ߫ ߸ ߒ ߓߐ߫ ߘߊ߫ ߕߐ߭ ߡߊ߬ ߛߊ߲ ߛߊ߬ߥߏ ߟߊ߫ (ߛߊ߲ߞߟߏ ߟߊ߫ ߟߊ߬ߢߌߣߌ߲ ߠߊ߫)، ߒ ߛߋ߫ ߛߊ߲߬ ߓߌߥߐ߯ߙߐ ߘߐ߫ ߸ ߒ ߘߐߓߍ߲߬ߣߍ߲߫ ߕߍ߬ߘߴߊ߬ ߟߊߡߍ߲߫ ߦߋ߫، ߒ ߛߋ߫ ߛߊ߲߬ ߓߌߥߐߙߐ߲ߥߌ߬ߟߊ߬ ߘߐ߫ ߸ ߒ ߣߌ ߞߊ߲ߡߌߘߊ ߛߐ߬ߣߐ߲߰ߦߊ߬ ߘߊ߫ ߒ ߦߋ߫ ߸ ߞߊߕߙߍ߬ ߒ ߡߊ߫ ߔߊߞߌߛߊ ߞߐߛߊ߬ߥߏ߬ ߥߟߊ߫ ߒ ߡߊ߫ ߘߊ߲߭ ߛߊ߬ߥߏ߬. 
ߛߌ߰ߘߌߦߊ ߘߏ߫ ߘߐ߫ ߞߊ߬ߙߊ߲߬ߘߋ߲߬ ߖߡߊ ߕߍ߬ߘߍ߫ ߦߋ߲߬، ߊ߬ ߞߊ߲߫ ߞߏ߫: ߡߐ߰ ߛߌ߫ ߕߴߦߊ߲߬ ߡߍ߲ ߞߊ߬ ߒ ߟߐ߲߫، ߘߏ߫ ߞߵߊ߬ ߢߌ߬ߣߌ߲߬ߞߊ߬ ߏ߬ ߞߎ߲߭ ߡߊ߬ ߸ ߊ߬ ߞߵߏ߬ ߖߋ߬ߓߌ߬ ߞߏ߫: " ߒߠߋ ߕߍ߫ ߒ ߖߛߎ߬ ߟߊߜߟߍ߬ߦߊ߬ ߟߊ߫ ߣߊߡߎ߲ߞߏ ߟߎ߫ ߛߌ߬ߣߍ ߡߊ߬، ߒ ߕߍ߫ ߦߙߊ߬ߞߌ ߟߊ߫ ߟߊ߫ ߡߐ߰ ߛߌ߫ ߞߊ߲߬، ߒ ߡߙߌߦߊ ߟߎ߬ ߣߌ߫ ߒ ߠߊ߫ ߟߞߊ߬ߙߊ߲߬ߠߌ߲ ߠߎ߬ - ߤߊߟߌ߬ ߣߴߊ߬ ߕߘߍ߬ ߘߊ߫ ߞߏ߫ ߊ߬ ߡߊߖߌ߰ߣߍ߲߫ ߠߋ߬ - ߦߋ߫ ߦߙߐ߫ ߞߘߐߕߊ߬ߣߍ߲ ߠߋ߬ ߘߐ߫ - ߞߊ߬ ߞߐ߲߰ ߞߏ߫ ߓߍ߯ ߦߋ߫ - ߊ߬ߟߎ߬ ߟߊߞߏߟߐ߲ߣߍ߲߫ ߛߊ߲ ߓߟߏ߫ ". 
ߊ߬ ߞߵߊ߬ ߖߍ߬ߘߍ ߡߊ߲߬ߞߕߎ߬، ߞߏ߫ ߊ߬ߟߋ߬ ߦߋ߫ ߟߊ߬ߛߋ߬ߟߌ߬ߟߊ߬ ߜߊ߲ߛߊ߲߫ ߠߋ߬ ߘߌ߫ ߸ ߞߏ߫ ߊ߬ߟߋ߬ ߕߍ߫ ߛߌ߲ߘߟߌߟߊ߫ ߘߌ߫. ߞߎߡߦߊ ߘߏ߫ ߟߎ߫ ߣߊ߬ ߘߊ߫ ߞߏ߲ߝߎߛߌߦߎߛߌߦߊ ߟߊ߫ ߟߊ߬ߖߍ߲߬ߛߍ߲߬ߠߌ߲ ߠߎ߬ ߘߐ߫، ߊ߬ ߦߴߊ߬ ߓߊ߬ߘߏ߬ ߟߊ߫ ߛߊ߲ ߞߊ߲߬ ߡߍ߲ ߘߐ߫، ߛߌ߯ߣߌ߲߫ ߓߊ߬ߕߏ߬ߕߊ ߓߊߖߎߡߊ (ߞߎ߬ߘߎ߲߬ߜߍߟߍ߲)، ߕߎ߬ߡߊ߬ߘߐ߫ ߸ ߊ߬ ߟߊ߫ ߛߓߍߟߌ ߝߘߏ߬ߓߊ߬ߦߊ ߟߎ߬ ߘߐ߫߸ ߊ߬ ߕߍ߬ߘߴߊ߬ ߛߏ߬ߓߌ߬ ߟߊ߫ ߞߏ߫ ߛߊ߲ ߞߵߊ߬ ߞߟߌ߫ ߗߋߛߓߍ ߘߏ߫ ߟߊ߫ ߖߍ߲ߛߍ߲ ߞߊ߲ߡߊ߬ ߛ߭ߌߣ ߢߊߝߍ߬، ߊ߬ ߘߍ߲߬ߞߣߍ߬ߦߊ߬ ߘߊ߫ ߞߏ߫ ߛߊ߲ ߕߍߣߵߊ߬ ߟߊߗߌߙߏ߲߫ ߠߊ߫ ߝߋߎ߫، ߛߌ߬ߢߍ ߘߏ߫ ߘߐ߫ ߸ ߟߣߊߒߕߋߦߓߊߟߌ ߡߐ߱ ߟߎ߬ ߟߊ߫ ߸ ߊ߬ ߞߵߏ߬ ߘߋ߬ߦߌ ߟߊ߲ߞߣߍߡߊ߫ ߜߍߘߐ، ߞߊ߬ ߓߊ߲߫ ߞߊ߬ ߟߴߊ߬ ߞߊ߲߬ ߞߏ߫ ߛߊ߲ ߧߴߊ߬ ߝߊ߰ߡߎ߲߬ ߠߊ߫. ߞߐߘߐ߲-ߝߍ߬ ߗߋߦߊߘߋ߲ ߠߎ߬ ߘߋ߬ߦߌ߬ ߟߊ߫ ߸ ߊ߬ߟߎ߫ ߞߵߊ߬ ߟߐ߲ ߡߍ߲ ߞߍ߫ ߞߏ߫ ߥߘߋ߬ߥߘߋ߬ߟߌ ߗߍߞߘߐ ߘߏ߫ ߟߊߘߊ߬ߙߏ߬ߣߌ߲߬ ߛߌߣߌ߲ߞߊ ߟߎ߬ ߓߟߏ߫ ߸ ߊ߬ ߣߌ߫ ߟߊ߬ߟߌ߬ߟߌ߬ߞߊ߲ ߠߎ߬ ߸ ߊ߬ ߣߌ߫ ߡߙߌߦߊ߫ ߢߌߡߊ ߞߘߐߕߊ߬ߣߍ߲ ߠߎ߬ ߖߏ߮ ߞߊ߲߬، ߊ߬ߟߎ߫ ߞߵߊ߬ ߟߊߛߓߊ߬ߕߌ߫ ߏ߬ ߟߋ ߘߐ߫، ߞߏ߫ ߕߎ߬ߡߊ߬ߘߐ߫ ߸ ߞߋߟߊߘߋ߲߫ ߗߋߣߌ߲߫ ߣߊ߬ ߞߍ߫ ߛ߭ߌߣߌ߲ߞߊ ߟߎ߫ ߡߊ߬. ߊ߬ߟߎ߫ ߞߵߏ߬ ߟߋ ߟߊߖߍ߲ߛߍ߲߫ ߘߊߡߌ߬ߘߊ߬ ߕߊ߬ߎ߬ߙߊߕߌ ߣߌ߫ ߛߊ߯ߣߌ߲߫ ߞߊ߬ߝߊ ߟߎ߬ ߕߍ ߸ ߖߏ߮ ߟߎ߬ ߣߌ߫ ߥߘߋ߬ߥߘߋ߬ߟߌ ߟߎ߬ ߣߌ߫ ߟߊ߬ߟߌ߬ߟߌ߬ߟߊ ߟߎ߫ ߞߊ߲߬. ߞߏ߲ߝߏߛ߭ߌߦߎߛߌ߫ ߞߊ߬ ߡߐ߱ ߟߎ߬ ߘߐߕߟߊ߫ ߞߵߊ߬ ߞߍ߫ ߞߛߊߞߊ߫ ߣߊ߯ߣߌ߲ ߠߋ߬ ߘߌ߫ ߸ ߞߊ߬ ߓߍ߲߬ ߞߏߟߐ߲ ߖߊ߬ߕߋ ߡߊ߬، ߊ߬߫ ߞߊ߬ ߞߛߊߞߊ߫ ߝߟߐ ߞߍ߫ (( ߗߍ߬ ߟߋ߬ ߘߌ߫ ߸ ߛߊ߲ ߓߘߊ߫ ߞߏߟߐ߲ ߘߌ߫ ߡߍ߲ ߡߊ߬ ߸ ߦߟߌߘߏ߲ ߓߘߊ߫ ߣߵߊ߬ ߡߊ߬ ߸ ߏ߬ ߟߋ ߞߛߊߞߊ ߓߍ߯ ߛߊ߲ߝߍ߬)). 
ߞߏ߲ߝߏߛ߭ߌߦߎߛߌ߫ ߘߋ߬ߙߌ߬ ߟߊ߫ ߝߎ߲ߘߌ ߟߋ߬ ߟߊ߫، ߞߊ߬ߓߌ߯ ߸ ߊ߬ ߞߊ߬ ߥߋ߯ߟߋߟߌ ߘߊߡߌ߬ߣߊ߬  ߛߌ߯ߣߌ߲߫ ߕߌ߲߬ߞߎߘߎ߲ ߠߎ߬ ߞߣߐ߫، ߊ߬ ߕߍ߫ ߛߌ߬ ߟߊ߫ ߛߏ߫ ߛߌ߫ ߣߌ߫ ߘߎ߰ ߛߌ߫ ߟߊ߫ ߸ ߝߏ߫ ߊ߬ ߦߋ߫ ߛߌ߬ ߥߟߌ߬ߞߏ ߟߋ߬ ߞߊ߲߬ ߦߋ߲߬، ߊ߬ ߘߏ߲߬ ߓߊ߯ ߖߌ߰ ߕߌ߲߬ߞߎ߬ߘߎ߲߬ ߛߌ߫ ߞߊ߲߬ ߸ ߝߏ߫ ߦߴߏ߬ ߞߣߐ߬ߜߍ߬ߓߊ߮ ߞߟߌ߫ ߞߊ߬ ߕߊ߯ ߖߏ߯ ߢߌߡߊ ߣߌ߫ ߕߊ߯ߛߌߟߊ߫ ߝߌ߬ߛߊ߬ߓߊ߰ߒߕߋ ߟߋ߬ ߡߊ߬. 
ߞߏ߲ߝߏߛ߭ߌߦߎߛߌ߫ ߟߊ߫ ߖߐ߬ߘߐ ߕߎ߲߬ ߕߍ߫ ߝߏߦߌ߬ ߘߌ߫ ߸ ߝߏ߫ ߡߐ߱ ߟߎ߬ ߓߊ߲߭ ߊ߬ ߟߊ߫ ߟߞߊ߬ߙߊ߲߬ߠߌ߲ ߘߐ߫، ߊ߬ ߣߴߊ߬ ߡߌ߬ߘߊ߬ߓߊߟߌߦߴߊ߬ߟߎ߬ ߓߟߏ߫ ߸ ߥߴߊ߬ߟߎ߬ ߞߵߊ߬ ߡߌ߬ߘߊ߬ ߕߎ߬ߡߊ ߘߏ߫ ߟߎ߬ ߟߊ߫ ߸ ߏ߬ ߞߐ߫ ߞߊߣߊ߬ ߓߐ߫ ߊ߬ ߘߐ߫ ߞߐߟߊ߫، ߏ߬ ߟߋ߫ ߞߊ߬ ߞߏ߲ߝߏߛ߭ߌߦߎߛߌ߫ ߛߍ߰ ، ߊ߬ ߦߴߊ߬ ߡߣߌߡߌߣߌ߲߫ ߠߊ߫ ߛ߭ߌߣ ߕߌ߲߬ߞߎߘߎ߲ ߘߐ߫ ߸ ߊ߬ ߕߍ߫ ߡߐ߰ ߛߐ߬ߘߐ߲߬ ߠߊ߫ ߡߍ߲ ߧߴߊ߬ ߟߊ߫ ߟߞߊ߬ߙߊ߲߬ߠߌ߲ ߡߌ߬ߘߊ߬ ߟߊ߫، ߝߏ߫ ߕߌ߲߬ߞߎߘߎ߲ ߘߏ߫ ߟߎ߫ ߡߙߊ߬ߓߊ߮ ߟߎ߫، ߡߍ߲ ߧߴߊ߬ ߘߍ߬ߡߍ߲߬ ߠߊ߫، ߞߵߊ߬ ߜߟߌߦߊ߫ ߞߊ߬ ߟߐ߬ߦߌߟߊ ߡߐ߲߬ߟߐ߬ߓߊ߫ ߘߏ߫ ߟߎ߬ ߘߴߊ߬ ߡߊ߬ ، ߌߞߏ߫ ߕߋߟߋ߲ߓߊ߯ߦߊ ߞߏߕߌ߮. 
ߕߎ߬ߡߊ߬ ߛߌߦߊߡߊ߲߫ ߸ ߞߏ߲ߝߏߛ߭ߌߦߎߛߌ߫ ߦߴߊ߬ ߖߍ߬ߘߍ ߡߊ߲߬ߞߕߎ߬ ߟߊ߫ ߞߏ߫ ߊ߬ ߦߋ߫ ߘߊ߯ߣߊ ߛߌߘߌ߲ߓߊ߮ ߘߏ߫ ߟߋ߬ ߘߌ߫، ߞߎߡߊ ߏ߬ ߞߏ߬ߣߌ߲ ߛߍ߲߬ߛߍ߲߬ߣߌ߲߬ ߕߍ߫، ߓߊߏ߬ ߸ ߣߴߊ߬ ߡߊ߫ ߞߍ߫ ߝߎ߬ߕߎ߲߬ߕߌ߬ߓߊ߮ ߘߌ߫، ߣߴߏ߬ ߕߍ߫ ߸ ߊ߬ ߟߊ߫ ߕߊ߯ߛߌߟߊ ߕߍ߫ ߘߌ߯ߣߊ߫ ߘߌ߫، ߊ߬ ߕߍ߫ ߞߎߡߊ߫ ߟߊ߫ ߡߊ߰ߙߌ ߥߟߊ߫ ߛߊ߲ ߠߎ߬ ߞߊ߲߬.  ߊ߬ ߕߊ߯ߛߌߟߊ ߦߋ߫ ߞߎߡߊ߫ ߟߊ߫ ߘߎߢߊߘߐߕߍ߮ ߘߎ߲߬ߘߎ߬ߡߊ߬ߞߏ ߟߎ߬ ߣߌ߫ ߘߍ߭ ߟߊ߫ ߞߏߟߊߕߊ߯ߡߢߊ ߣߌ߫ ߓߘߍ߬ߓߘߍ߬ߟߌ ߟߊ߫ ߞߏߟߊߕߊ߯ߡߢߊ ߟߋ߬ ߞߊ߲߬. 
ߊ߬ ߕߊ߯ߛߌߟߊ ߟߐ߬ߣߍ߲߫ ߞߊ߬ߣߌ߲ ߣߌ߫ ߘߌߦߊߢߍ ߟߋ߬ ߞߊ߲߬ - ߡߐ߱ ߟߎ߫ ߞߊ߲߬ߣߌ ߣߴߊ߬ߟߎ߬ ߓߊ߯ߙߊߢߐ߲߯ߦߊ ߢߌߡߊ، ߊ߬ ߣߌ߫ ߞߎߡߊߣߐ߲߯ߡߊ߲ ߝߐ߫ ߓߊ߬ߘߏ߬ߢߐ߲߰ߦߊ ߘߐ، ߡߟߋߞߎߦߊ ߥߟߊ߫ ߖߏ߮ ߓߋߟߋ߲ߠߊ ߘߐ߫. ߊ߬ ߣߌ߫ ߓߟߏ ߣߌ߫ ߣߍ߲߭ ߛߊߣߌ߲ߧߊ، ߊ߬ ߣߌ߫ ߝߣߊ߫ ߸ ߊ߬ ߕߊ߯ߛߌߟߊ ߦߋ߫ ߡߐ߰ߓߊ ߛߌ߬ߕߌ߮ ߣߌ߫ ߟߐ߬ߦߌ߬ߟߊ߬ߕߌ߮ ߓߏ߬ߢߊ ߟߋ߬ ߘߌ߫، ߊ߬ ߣߌ߫ ߞߐߙߍ ߟߊ߫ ߓߛߍ߬ߦߊ، ߊ߬ ߣߌ߫ ߘߋ߲ߠߌ߲ ߧߋ߫ ߡߐ߰ߓߊ ߞߊ߲߫ ߡߌ߬ߘߊ߬، ߡߏ߬ߛߏ ߦߴߊ߬ ߗߍ߬ ߞߊ߲߫ ߠߊߓߊ߬ߕߏ߬. ߞߏ߬ߣߌ߲߬ ߸ ߏ߬ ߕߎ߬ߡߊ߬ߣߌ߲߫ ߞߋߟߋ߲߫ ߠߊ߫ ߸ ߊ߬ ߦߋ߫ ߖߊ߲߬ߘߊ ߣߌ߫ ߞߏ߲ߞߏߓߦߊ ߣߌ߫ ߖߊ߲߬ߘߊ߬ߝߊ߲ߞߊ ߓߍ߯ ߡߊߕߊ߲߬ߞߊ߬ ߟߊ߫ ߟߋ߬. ߊ߬ ߦߋ߫ ߘߍ߲߬ߞߣߍ߬ߦߊ߬ ߟߊ߫ ߞߏ߫ ߞߎ߲߬ߠߊ߬ߛߌ߮ ߦߋ߲߬ ߡߌ߬ߙߌ߲߬ߘߌ ߞߎ߲߬ߠߊ߬ߛߌ߰ ߟߋ߬ ߞߊ߲ߡߊ߬ ߸ ߏ߬ ߕߍ߫ ߦߋ߲߬ ߏ߬ ߛߌ߬ߣߊ ߞߊߡߊ߬ ߘߋ߬. ߊ߬ ߣߌ߫ ߞߴߊ߬ ߦߋ߫ ߛߋ߲ߛߋߘߋ߲߫ ߠߋ߬ ߘߌ߫ ߞߎ߲߬ߠߊ߬ߛߌ߮ ߡߊ߬ ߸ ߊ߬ ߦߋ߫ ߘߋ߬ߙߌ߬ ߖߏ߯ ߢߌߡߊ ߟߎ߬ ߟߊ߫ ߸ ߊ߬ ߣߌ߫ ߢߍߛߐ߲߫ ߞߘߐߕߊ߬ߣߍ߲ ߠߎ߬، ߞߏ߲ߝߏߛ߭ߌߦߎߛߌ߫ ߞߊ߬ ߥߘߋ߬ߥߘߋ߬ߟߌ ߡߍ߲ ߞߍ߫ ߊ߬ ߟߊ߫ ߥߘߋ߬ߥߘߋ߬ߦߊ߬ߟߌ߬ ߞߊ߲ ߘߌ߫ ߸ ߏ߬ ߦߋ߫ ߛߊ߲ߘߊ߫ ߞߘߐ߬ߓߊ ߘߏ߫ ߟߋ߬ ߘߌ߫، ߏ߬ ߟߋ ߞߏ߫: " ߝߋ߲߫ ߞߊ߬ߣߌ߲߬ ߌ ߢߐ߲߰ ߜߘߍ߫ ߦߋ߫، ߌ ߦߋ߫ ߡߍ߲ ߞߊ߬ߣߌ߲߬ ߠߴߌ ߖߍ߬ߘߍ ߦߋ߫". 
ߞߏ߲ߝߏߛ߭ߌߦߎߛߌ߫ ߦߋ߫ (ߖߌߣ) ߣߌ߫ (ߟߌ) ߟߋ߬ ߖߊ߬ߕߋ߬ ߟߊ߫ ߝߌ߬ߛߊ߬ߓߊ߰ߒ߬ߕߋ߬ߓߊ ߝߌ߬ߟߊ ߘߌ߫، ߗߍ߭ ߝߍ߬ߒߕߊ߲ (ߘߝߊߣߍ߲) ߦߴߊ߬ ߛߏ߲߯ߓߊ߫ ߟߴߊ߬ ߟߊ߫ ߢߣߊߡߦߊ ߘߐ߫ ߸ ߏ߬ ߝߌ߬ߟߊ ߝߏ߲߬ߘߏ ߟߋ߬ ߞߊ߲߬، ߒ߬ߓߊ߬ ߸ (ߟߌ) ߏ߬ ߦߋ߫ ߡߊ߲߬ߞߕߎ߬ ߟߊ߫  ߖߏ߯ ߟߊߘߍ߬ߣߍ߲ ߣߌ߫ ߣߊߡߎ߲ߞߏ ߣߌ߫ ߦߋߢߐ߲߯ߠߊ ߣߌ߫ ߕߐ߲ߛߐ߲ ߣߌ߫ ߛߎߡߊ ߣߌ߫ ߣߐ߬ߟߊ ߘߌ߫. 
ߞߏ߲ߝߏߛ߭ߌߦߎߛߌ߫ ߛߘߌ߬ߣߌ߲߬ߓߊ ߟߋ߬ ߕߘߍ߬ ߢߣߊߡߦߊ ߡߊߝߟߍ߫ ߡߊ߬، ߓߊߏ߬ ߸ ߊ߬ ߕߍ߬ߘߴߊ߬ ߖߌ߰ ߟߊ߫ ߟߋ߬ ߞߏ߫ ߊߘߡߊߘߋ߲ ߠߊ߫ ߛߊ߲ߣߌ߲߫ ߥߎ߬ߛߎ ߦߴߊ߬ ߞߐߝߍ߬ ߟߋ߬ - ߕߊ߬ߡߌ߲߬ߣߍ߲ ߘߐ߫ ߞߊ߬ߣߌ߲ - ߏ߬ ߟߋ ߞߏߛߐ߲߬ ߸ ߕߊ߬ߡߌ߲߬ߣߍ߲ ߘߌߡߊ߲ߓߊ ߟߋ߬ ߕߍ߬ߘߴߊ߬ ߦߋ߫، ߊ߬ ߕߍ߬ߘߍ߫ ߡߐ߱ ߞߟߌ߫ ߟߊ߫ ߞߊ߬ ߕߊ߯ ߢߣߊߡߦߊ ߡߊ߬ ߕߊ߬ߡߌ߲߬ߣߍ߲ ߘߐ߫… ߞߏ߬ߣߌ߲߬ ߸ ߊ߬ ߟߊ߫ ߕߎ߬ߡߊ ߏ߬ ߞߎ߲߬ߠߊ߬ߛߌ߮ ߟߎ߬ ߡߊ߫ ߞߍ߫ ߊ߬ ߡߙߌߦߊ ߏ߬ ߞߊ߲߬ ߸ ߏ߬ ߟߋ ߞߏߛߐ߲߬ ߊ߬ ߞߊ߬ ߖߐ߬ߘߐ ߘߏ߫ ߟߎ߫ ߛߐ߬ߘߐ߲߬. ߖߐ߬ߘߐ ߏ߬ ߘߐߖߎ߯ߦߊ߫ ߘߴߊ߬ ߟߊ߫ ߛߊ߬ߦߊ ߞߐߝߍ߬ ߛߊ߲߬ ߗߍ߬ߡߍ߫ ߢߐ߲߰ ߠߊ߫، ߡߊ߲߬ߛߊ ߟߎ߫ ߛߌ߱ ߛ߭ߌߣ ߞߎ߲߬ߠߊ߫ ߸ ߊ߬ߟߎ߫ ߞߴߊ߬ ߟߊ߫ ߞߊ߬ߝߊ ߓߍ߯ ߖߋ߬ߣߌ߲߬  ߸ ߞߊ߬ ߓߊ߲߫ ߞߵߊ߬ ߓߍ߯ ߞߊ߬ߙߊ߲ ߠߊߕߐ߲߫، ߓߊߏ߬ ߸ ߞߴߏ߬ ߦߋ߫ ߞߐߥߟߏߟߌ ߡߊߛߊ߬ߦߌ ߟߋ߬ ߘߌ߫. ߞߊ߬ߡߊߛߐ߬ߘߐ߲߬ ߸ ߢߍߝߍߟߊ ߝߟߍ߫ ߦߋ߫ ߡߌ߬ߙߌ߲߬ߘߌ ߡߊ߬ ߛߋ߲ߛߋߘߋ߲߫ ߠߋ߬ ߘߌ߫، ߒ߬ߞߊ߬ ߸ ߊ߬ ߟߊ߫ ߟߞߊ߬ߙߊ߲߬ߠߌ߲ ߣߊ߬ ߘߊ߫ ߝߊ߲߬ߞߊߘߏ߲߬ ߞߊ߬ ߕߊ߬ߡߌ߲߬ ߞߘߐ߬ߡߊ߲߫ ߞߊ߲߬، ߞߵߊ߬ ߟߊ߫ ߞߊ߬ߙߊ߲߬ߘߋ߲ ߠߎ߬ ߣߴߊ߬ ߣߊߡߎ߲ߞߏߕߌ߮ ߟߎ߬ ߖߍ߲ߛߍ߲߫ ߝߊ߲߬ ߓߍ߯ ߘߐ߫. ߊ߬ ߟߊ߫ ߥߘߋ߬ߥߘߋ߬ߟߌ ߕߏ߫ ߘߊ߫ ߦߋ߲߬ ߊ߬ ߛ߭ߌߣߌ߲ߞߊ ߟߎ߬ ߟߊ߫ ߢߣߊߡߦߊ ߡߊߡߙߊ߬ ߟߊ߫ ߝߊ߯ߘߐߞߍ߫ ߡߎ߬ߥߊ߲߬ (߂߀) ߢߐ߲߰ ߞߘߐ߫ - ߞߊ߬ ߘߊߡߌ߬ߘߊ߬ ߝߊ߯ߘߐߞߍ߫ ߝߟߐ (߁߭) ߡߊ߬ ߌߛߊ߫ ߡߏߦߌ߫ ߢߍ߫ ߸ ߞߊ߬ ߛߌ߰ ߝߊ߯ߘߐߞߍ߫ ߞߐ߬ߣߐ߲߬ߘߐ߬ߣߊ߲ (߉߲) ߠߊ߫ ߌߛߊ߫ ߡߏߦߌ߫ ߞߐ߫. 
ߞߏ߲ߝߏߛ߭ߌߦߎߛߌ߫ ߟߋ߬ ߞߊ߬ ߖߐ ߣߌ߫ ߞߎ߲߬ߠߊ߬ߝߎߟߋ߲ ߓߟߏߦߊ߫ ߛ߭ߊߣ ߞߣߐ߫ ߝߊ߯ߘߐߞߍ߫ ߡߎ߬ߥߊ߲߬ (߂߀) ߢߐ߲߰ ߞߘߐ߫ ߛ߭ߌߣߌ߲ߞߊ ߟߎ߬ ߦߋ߫. ߞߏ߬ߣߌ߲߬ ߞߏ߲ߝߎߛߌߦߎߛߌߦߊ ߗߌߙߏ߲߫ ߘߴߊ߬ ߣߐ߭ ߕߞߏ ߘߐ߫ ߛߌ߯ߣߌ߲߫ ߞߐߞߊ߲߫ ߡߍ߲ ߘߌ߫ ߞߏߝߐ߫، ߤߊ߯ߣ ߡߊ߲߬ߛߊ߬ ߡߛߏ ߞߐߙߍ ߟߊ߫ ߕߎ߬ߡߊ ߟߊ߫ ߸ ߛߌ߯ߣߌ߲߫ ߡߊ߲߬ߛߊ ߟߎ߬ ߕߍ߬ߘߴߊ߬ߟߎ߬ ߟߊ߫ ߗߋߘߊߕߌ߯ ߟߎ߬ ߞߘߐߓߐ߫ ߟߊ߫ ߞߏ߲ߝߎߛ߭ߌߦߎߛߌߦߊ ߟߞߊ߬ߙߊ߲߬ߠߌ߲ ߡߊߟߐ߲ ߣߴߊ߬ ߖߏ߮ ߟߎ߬ ߡߊߟߐ߲ ߠߋ߬ ߟߊ߫. ߞߏ߬ߣߌ߲߬ ߸ ߞߏ߲ߝߎߛ߭ߌߦߎߛߌߦߊ ߞߛߊߞߊ ߣߊ߬ ߘߊ߫ ߡߊߖߌ߰ ߕߎ߬ߡߊ ߣߌ߲߬ ߠߊ߫، ߞߵߊ߬ ߞߎ߲߭ ߞߍ߫ ߛ߭ߌߣ ߞߍ߫ ߘߌ߫ ߘߍ߬ߟߊ߬ߞߊ ߘߌ߫ ߸ ߏ߬ ߘߏ߲߬ ߞߊ߬ ߞߏ߲ߝߎߛߌߦߎߛߌߦߊ ߣߴߊ߬ ߟߞߊ߬ߙߊ߲߬ߠߌ߲ ߓߍ߯ ߟߊߘߍ߬ߣߍ߲ ߞߍ߬ߟߍ ߟߋ߬. 
ߒ߬ߓߊ߬ ߸ ߥߘߋ߬ߥߘߋ߬ߟߌ ߦߋ߫ ߘߊߡߌ߬ߘߊ߬ ߟߊ߫ ߓߏ߲ ߠߋ߬ ߞߣߐ߫، ߘߍ߭ ߛߡߊ߬ߛߋ߲ ߠߋ߫ ߞߎ߲ߕߎߙߎ߲ ߛߌ߲߬ߝߏ߲߬ߧߊ߬ߣߍ߲ ߠߋ߬ ߘߌ߫ ߞߐߙߍ߫ ߛߌ߲߬ߝߏ߲߬ߧߊ߬ߣߌ߲ ߞߣߐ߫، ߞߏ߲ߝߏߛ߭ߌߦߎߛߌ߫ ߣߌ߫ ߜ߭ߐߋߕߌ ߕߍ߬ߘߍ߫ ߓߍ߲߬ ߠߊ߫ ߢߐ߮ ߡߊ߬، ߞߏ߫ ߡߐ߱ ߖߍ߬ߘߍ ߟߊ߫ ߡߊ߬ߓߏ߬ߢߊ (ߡߊߜߟߌߦߊ) ߦߋ߫ ߓߐ߫ ߟߊ߫ ߘߍ߭ ߟߊ߫ ߡߊ߬ߓߏ߬ߢߊ ߓߊߖߎ ߟߋ߬ ߘߐ߫، ߕߖ߭ߊߤ ߟߏ ߞߵߊ߬ ߢߌ߬ߣߌ߲߬ߞߊ߬ ߞߏ߫: " ߖߐ߲߫ ߧߋ߫ ߗߍ߬ ߞߘߐߕߊ߬ߣߍ߲ ߘߌ߫ ؟" ߊ߬ ߞߵߊ߬ ߖߋ߬ߓߌ߬ ߞߏ߫: " ߡߍ߲ ߧߴߊ߬ ߖߘߍ߬ ߟߊߡߐ߬ ߟߊ߫ ߘߐ߰ߘߏ߲߬ߓߟߏߡߊ߬ ߡߍ߲ ߓߊ߬ߛߊ߲߬ߣߍ߲߫ ߓߏ߬ߢߊ ߟߊ߫ ". ߊ߲ ߧߴߊ߬ ߦߋ߫ ߟߊ߫ ߦߙߐ߫ ߓߐߣߍ߲ߢߐ߲߰ߡߊ ߛߌߦߊߡߊ߲߫ ߘߐ߫ ߸ ߊ߬ ߦߋ߫ ߗߍ߬ ߝߍ߬ߒߕߊ߲ ߖߌ߬ߦߊ߬ߓߍ ߕߊ߬ ߟߊ߫ ߸ ߦߏ߫ ߊ߬ ߦߴߊ߬ ߦߋ߫ ߟߊ߫ ߞߎߘߎ߲߫ ߞߎߘߎ߲߫ ߠߋ߬ ߘߌ߫ - ߗߍ߬ ߘߝߊߣߍ߲߫ ߊ߬ ߟߊ߬ ߛߣߐ߬ߡߍ߬ߘߐ߬ߦߊ ߘߐ߫ ߸ ߏ߬ ߟߋ ߦߋ߫ ߥߘߋ߬ߥߘߋ߬ߟߌ ߣߌ߫ ߓߛߍ߬ߦߊ ߦߋ߫ ߟߊߘߍ߬ ߊ߬ ߓߟߏ߫، ߏ߬ ߟߋ ߦߋ߫ ߞߏߟߐ߲ ߛߏ߯ߙߏ߫ ߟߴߊ߬ ߓߟߏ߫. ߊߘߡߊߘߋ߲߫ ߘߝߊߣߍ߲ ߛߊ߲ߘߐߕߊ ߞߏ߲ߝߏߛ߭ߌߦߎߛߌ߫ ߟߊ߫ ߡߙߌߦߊ ߘߐ߫ ߸ ߝߌ߬ߛߊ߬ߓߊ߰ߒߕߋ ߦߋ߫ ߛߏ߯ߙߏ߫ ߟߊ߫ ߛߊ߬ߓߊ ߟߋ߬ ߘߌ߫ ߸ ߏ߬ ߦߋ߫ ߛߏߞߙߊߕߌ ߣߌ߫ ߣߌߋߗߊ ߣߌ߫ ߌߛߊ߫ ߟߋ߬ ߘߌ߫، ߊ߬ ߦߋ߫ ߘߝߊ ߦߋ߫ ߟߴߏ߬ ߟߎ߫ ߞߋ߬ߟߋ߲߬ߞߋ߬ߟߋ߲߬ߣߊ ߓߍ߯ ߟߋ߬ ߘߐ߫، ߏ߬ ߟߋ ߤߊߞߟߌ ߣߌ߫ ߞߌ߬ߛߍ߬ߦߊ (ߞߟߊߓߎߡߦߊ) ߊ߬ ߣߌ߫ ߤߙߊ ߞߊ߬ߣߌ߲ ߘߌ߫. ߏ߬ ߟߋ ߞߏߛߐ߲߬ ߊ߬ ߦߴߊ߬ ߝߐ߫ ߟߊ߫:
" ߗߍ߬ ߔߏ߲ߞߌ߲ ߸ ߊ߬ ߦߋ߫ ߛߌߟߊ߲߫ ߠߊ߫ ߞߏ߫ ߊ߬ ߞߊߣߊ߬ ߛߋ߫ ߔߊߞߌߛߊ߫ ߡߊ߬، ߊ߬ ߦߋ߫ ߛߌߟߊ߲߫ ߠߊ߫ ߞߏ߫ ߝߊ߲߬ߒ߬ߕߊ߲߬ߧߊ (ߘߐ߱) ߞߊߣߵߊ߬ ߛߐ߬ߘߐ߲߬، ߊ߬ ߡߙߌ ߘߐ߫ ߥߛߊ߬ߣߍ߲߫ ߸ ߊ߬ ߕߍ߫ ߖߡߊ߬ߞߎ߬ߘߎ߲߬ ߛߌ߫ ߘߐ߫، ߊ߬ ߖߊ߲߬ߕߏ߬ߒ߬ߘߐ߬ߣߍ߲߫ ߊ߬ ߞߎߡߊߞߊ߲ ߓߍ߯ ߘߐ߫، ߊ߬ ߕߍ߫ ߝߋ߲߫ ߝߐ߫ ߟߊ߫ ߝߏ߫ ߔߊߞߌߛߊ (ߕߏ߬ߢߊ). ߞߏ߬ߣߌ߲߬ ߸ ߊ߬ ߕߍ߫ ߤߊߞߟߌߡߊ ߘߐߙߐ߲߫ ߘߌ߫ ߘߋ߬، ߊ߬ ߝߣߊ߫ ߕߍ߫ ߞߊ߬ߙߊ߲߬ߘߋ߲ ߣߌ߫ ߞߏߟߐ߲ ߠߊ߬ߘߌߦߊߢߍߟߊ ߣߌ߫ ߘߝߊ ߘߐߙߐ߲߫ ߘߌ߫، ߒ߬ߞߊ߬ ߸ ߊ߬ ߦߋ߫ ߖߏ߯ ߢߌߡߊߕߌ߮ ߣߌ߫ ߤߊ߲ߞߟߌߡߊ ߟߋ߬ ߘߌ߫. ߣߌ߫ ߝߊ߬ߘߌ߬ߞߟߏ ߡߊ߲߬ߕߞߎ ߝߊ߲߬ߞߊ ߥߙߊ߬ ߘߴߊ߬ ߟߊ߫ ߟߊ߬ߡߐ ߣߴߊ߬ ߖߏ߯ߘߏ߲ ߡߊ߬ ߸ ߊ߬ ߘߌ߫ ߞߍ߫ ߦߏ߫ ߛߐ߬ߛߐ߬ߜߋߙߋ߲، ߣߌ߫ ߟߊ߬ߡߐ ߣߌ߫ ߖߏ߯ߘߏ߲ ߝߊ߲߬ߞߊ ߥߙߊ߬ ߘߊ߫ ߝߊ߬ߘߌ߬ߞߟߏ ߡߊ߲߬ߕߞߎ ߝߊ߲߬ߞߊ ߘߌ߫ ߸ ߞߊ߬ߝߊ ߖߏ߮ ߘߌ߫ ߞߴߊ߬ ߟߊ߫، ߞߏ߬ߣߌ߲߬ ߸ ߣߌ߫ ߝߊ߬ߘߌ߬ߞߟߏ ߡߊ߲߬ߕߞߎ ߝߊ߲߬ߞߊ ߣߌ߫ ߟߊ߬ߡߐ ߣߌ߫ ߖߏ߯ߘߏ߲ ߝߊ߲߬ߘߊ ߞߢߊ߫ ߘߊ߫ ߸ ߞߊ߬ ߢߊ߯ߡߌ߲߫ ߢߐ߲߮ ߘߐ߫، ߊ߬ ߘߌ߫ ߞߍ߫ ߗߍ߬ ߘߝߊߣߍ߲߫ ߝߌ߬ߛߊ߬ߡߊ߰ߒߕߋ ߘߌ߫. ߒ߬ߓߊ߬ ߸ ߤߊ߲ߞߟߌ ߟߋ߬ ߛߟߐߡߌ߲ (ߣߌ) ߘߌ߫ ߸ ߡߍ߲ ߦߴߊ߬ ߛߋ߲߭ ߝߌ߬ߟߊ ߓߌ߬ߟߊ߬ ߟߊ߫ ߘߎ߱ ߞߊ߲߬. 
ߖߏ߮ ߟߐ߬ߛߋ߲߭ ߠߋ߫ ߢߌ߬ߡߊ ߘߌ߫ ߸ ߏ߬ ߟߋ ߓߎ߰ߓߎ߰ߟߌ ߘߌ߫، ߓߎ߰ߓߎ߰ߟߌ ߘߝߊߣߍ߲ ߞߏ߬ߣߌ߲ ߞߋߟߋ߲߫ ߕߍ߫ ߗߍ߬ ߔߏ߲ߞߌ߲ ߢߣߊߓߐ߫ ߟߊ߫. ߓߊߏ߬ ߸ ߊ߬ ߦߋ߫ ߓߊ߯ߙߊ ߟߋ߬ ߞߍ߫ ߟߊ߫ ߞߊ߬ ߞߐ߲߰ ߞߎߡߊ ߦߋ߫، ߏ߬ ߞߐ߫ ߊ߬ ߘߌ߫ ߞߎߡߊ߫ ߞߊ߬ ߓߍ߲߬ ߊ߬ ߞߊ߬ ߡߍ߲ ߓߊ߯ߙߊ߫. ߓߌ߬ߢߍ߬ߟߊ߬ߝߟߌ ߞߍߞߌߦߊ ߦߴߊ߲ ߓߟߏ߫ ߸ ߡߍ߲ ߦߋ߫ ߓߐ߫ ߟߊ߫ ߗߍ߬ ߞߘߐߕߊ߬ߣߍ߲ ߠߊ߫ ߛߌߟߊ ߟߊ߫. ߓߌ߬ߢߍ߬ߝߟߌ߬ߟߊ ߣߴߊ߬ ߡߴߊ߬ ߢߌߣߌ߲ߞߏ ߛߐ߬ߘߐ߲߬، ߊ߬ ߘߴߊ߬ ߤߊ߲ߞߟߌ ߓߌ߬ߟߴߊ߬ ߖߘߍ߬ ߘߐ߫، ߞߴߊ߬ ߟߊ߫ ߘߛߍ߫ ߏ߬ ߞߎ߲߭ ߕߌߙߌ߫. ߗߍ߬ ߞߘߐߕߊ߬ߣߍ߲ ߦߋ߫ ߝߋ߲߫ ߠߋ߬ ߢߌߣߌ߲߫ ߠߊ߫ ߸ ߡߍ߲ ߦߴߊ߬ ߖߍ߬ߘߍ ߛߟߐߡߌ߲ (ߣߌ) ߘߐ߫، ߝߊ߬ߘߌ߬ߡߊ߲߬ߘߐ߮ ߘߏ߲߬ ߧߋ߫ ߝߋ߲߫ ߠߋ߬ ߢߌߣߌ߲߫ ߠߊ߫ ߸ ߡߍ߲ ߧߋ߫ ߜߘߍ߫ ߛߟߐߡߌ߲ ߘߐ߫. ߗߍ߬ ߞߘߐߕߊ߬ߣߍ߲ ߦߋ߫ ߡߐ߱ ߟߋ߬ ߘߌ߫ ߸ ߡߍ߲ ߧߋ߫ ߛߎ߬ߣߎ߲߬ ߠߴߊ߬ ߟߊ߫ ߘߛߍ ߞߏߛߐ߬ ߸ ߊ߬ ߞߍߕߊ ߟߎ߬ ߟߊ߫، ߊ߬ ߟߊ߫ ߘߛߍ ߟߐ߲߫ ߡߐ߱ ߟߎ߬ ߓߟߏ߫ ߸ ߏ߬ ߕߴߊ߬ ߛߎ߬ߣߎ߲߬ ߠߊ߫. ߞߵߊ߬ ߟߊ߫ ߏ߬ ߓߍ߯ ߞߊ߲߬ ، ߞߏ߬ߣߌ߲߬ ߸ ߊ߬ ߦߴߊ߬ ߡߙߌ߫ ߟߴߊ߬ ߕߐ߮ ߝߐߞߏ ߡߊ߬ ߛߊ߬ߦߊ ߞߐߝߍ߬. ߊ߬ ߡߊߖߌ߰ߣߍ߲߫ ߊ߬ ߟߊ߫ ߓߊ߬ߘߏ߬ߢߐ߰ߦߊ ߘߐ߫، ߞߏ߬ߣߌ߲߬ ߸ ߊ߬ ߛߊ߲ߞߘߐߕߊ߬ߣߍ߲߫ ߊ߬ ߟߊ߫ ߓߊ߯ߙߊ ߟߎ߬ ߘߐ߫، ߊ߬ ߟߊ߫߫ ߞߎߡߊ ߘߐ߯ߡߊ߲، ߣߵߊ߬ ߘߏ߲߬ ߞߎߡߊ߫ ߘߊ߫ ߸ ߊ߬ ߕߍ߫ ߛߌߞߊ߫ ߟߴߊ߬ ߢߌߣߌ߲ߞߏ ߛߐ߬ߘߐ߲ ߘߐ߫. ߞߏ߫ ߞߋߟߋ߲߫ ߔߋ߫ ߡߍ߲ ߦߋ߲߬ ߣߌ߫ ߗߍ߬ ߞߘߐߕߊ߬ߣߍ߲ ߕߴߊ߬ ߡߊߘߏ߲߬ ߠߴߊ߬ ߟߊ߫ ߸ ߏ߬ ߟߋ ߓߊ߯ߙߊ ߘߌ߫ ߸ ߊ߬ ߕߴߊ߬ ߝߍ߬ ߊ߬ ߢߐ߲߰ ߜߘߍ߫ ߦߴߊ߬ ߦߋ߫ ߡߍ߲ ߞߍ߫ ߟߊ߫ ߡߐ߱ ߟߎ߬ ߘߐ߫. ߊ߬ ߕߋߟߋ߲ߣߍ߲߫ ߊ߬ ߟߊ߫ ߝߐߕߊ ߣߌ߫ ߞߍߕߊ ߓߍ߯ ߟߋ߬ ߘߐ߫. ߗߍ߬ ߞߘߐߕߊ߬ߣߍ߲ ߦߋ߫ ߝߊ߲ߞߊ߲߫ ߠߊ߫ ߛߌߟߊ߫ ߕߍߡߟߊ ߟߋ߬ ߞߊ߲߬ ߞߏ ߓߍ߯ ߟߊߘߍ߬ߣߍ߲ ߘߐ߫، ߓߊߏ߬ ߸ ߞߏ߫ ߡߍ߲ ߠߎ߬ ߦߴߊ߬ ߣߐ߭ ߕߏ߫ ߟߴߊߘߡߊߘߋ߲ ߡߊ߬ ߏ߬ ߟߎ߫ ߞߊ߫ ߛߌߦߊ߫ ߘߊ߲߬ ߕߴߊ߬ ߟߊ߫، ߣߴߊ߬ ߡߊ߫ ߞߍ߫ ߡߍ߲ ߞߊ߬ߣߌ߲߬ߠߌ߲߫ ߸ ߊ߬ ߣߌ߫ ߡߍ߲ ߞߐ߲ߠߌ߲߫ ߸ ߡߍ߲ ߠߎ߬ ߓߌ߬ߟߊ߬ߣߍ߲߬ ߕߊ߯ߛߌߟߊ ߞߘߐ߫ ߸ ߊ߬ ߣߌ߫ ߞߎ߬ߙߎ߲߬ߘߎ ߡߍ߲ ߧߋ߫ ߝߋ߲߫ ߠߎ߬ ߛߎ߲ߞߎ߲ ߦߟߍ߬ߡߊ߲߫ ߠߊ߫ ߞߊ߬ ߞߍ߫ ߛߎ߲ߞߎ߲߫ ߜߘߍ߫ ߘߌ߫ ߸ ߊ߬ ߣߌ߫ ߡߍ߲ ߦߋ߫ ߞߊ߲߬ߞߊ߲߬ ߠߴ ߊ߬ ߦߋ߫. ߗߍ߬ ߞߘߐߕߊ߬ߣߍ߲ ߦߋ߫ ߕߏ߰ߝߏ ߞߍ߫ ߟߊ߫ ߦߙߐ߫ ߟߋ߬ ߘߐ߫ ߸ ߕߏ߰ߝߏ ߡߍ߲ ߘߌ߫ ߞߍ߫ ߓߐ߲ߛߐ߲߫ ߡߎ߰ߡߍ ߓߍ߯ ߟߊߘߍ߬ߣߍ߲ ߠߊ߫ ߛߌߟߊ ߞߊ߲߬. ߊ߬ ߣߌ߫ ߞߏߟߊߕߊ߯ߡߢߊ ߡߊ߬ ߸ ߡߍ߲ ߘߌ߫ ߓߐ߲ߛߐ߲߫ ߡߎ߰ߡߍ ߓߍ߯ ߟߊߘߍ߬ߣߍ߲ ߠߊ߫ ߞߎ߬ߙߎ߲߬ߘߎ ߕߊ߬. ߊ߬ ߦߋ߫ ߞߎߡߊ߫ ߟߊ߫ ߞߎߡߊߘߋ߲߫ ߠߋ߬ ߟߊ߫ ߸ ߡߍ߲ ߘߌ߫ ߞߍ߫ ߓߐ߲ߛߐ߲߫ ߡߎ߰ߡߍ ߓߍ߯ ߟߊߘߍ߬ߣߍ߲ ߠߊ߫ ߞߎߡߊߘߋ߲ ߖߊ߭ ߘߌ߫ ߸ ߞߎߡߊߘߋ߲ ߠߊߕߋߟߋ߲߫ ߘߐ߫". 
ߞߊ߲ߜߍ ߦߋ߫ ߞߊ߲ ߛߓߍߟߌ ߞߎ߬ߙߎ߲߬ߘߎ ߟߎ߬ ߦߌ߬ߘߊ߬ߟߊ߲ ߠߋ߬ ߘߌ߫ ߸ߝߏ߫ ߓߍ߯ ߘߴߛߋ߫ ߢߐ߲߮ ߢߊߦߋ߫ ߟߊ߫ ߞߎ߬ߙߎ߲߬ߘߎ ߡߍ߲ ߞߣߐ߫ ߛߓߍߟߌ߫ ߓߟߏ ߡߊ߬ ߸ߓߊߏ߬ ߞߊ߲ ߓߍ߯ ߣߴߊ߬ ߞߎ߬ߙߎ߲߬ߘߎ ߟߋ߬߸ߊ߬ ߞߎ߬ߙߎ߲߬ߘߎ ߏ߬ ߢߊߦߋ  ߟߋ߬ ߞߊ߲ ߛߓߍߟߌ ߟߐ߲߫ ߣߐ߰ߦߊ߬ ߟߊ߫ ߸ߞߊ߬ ߞߊ߬ߝߊߟߎ߬ ߟߊߘߊ߲߫ ߞߊ߲ߜߍ ߏ߬ ߢߊߝߐ ߞߊ߲ߡߊ߬߸ ߞߊ߬ߝߊ ߏ߬ ߟߎ߬ ߟߋ߬ ߞߊ߲ ߜߍ߫ ߟߊ߫ ߔߋߚߋ߫߸ߞߵߊ߬ ߓߎ߬ߘߎ߲ ߓߍ߯ ߓߐ߫ ߊ߬ ߘߐ߫ ߞߊ߬ ߞߊ߲ ߟߐ߲ ߣߐ߰ߦߊ߬ ߕߐߟߍ߫ ߸ߞߊ߲ ߞߎ߬ߙߎ߲߬ߘߎ߬ ߟߊߘߍ߬ߣߍ߲ ߏ߬ ߟߎ߬ ߥߋ߯ߟߋ߫ ߟߊ߫ ߞߏ߫ ߞߊ߲ߜߍ ߸ߡߊ߲߬ߘߋ߲ ߒߞߏߝߐߟߊ ߏ߬ ߟߎ߬ ߕߊ ߢߊߢߌߣߌ߲ߣߍ߲߫  ߟߐ߲ߞߏߕߌ߮ ߝߏߘߋ߫ ߛߟߏ߬ߡߣߊ߫ ߞߊ߲ߕߍ߫ ߓߟߏ߫ ߸ ߊ߬ ߦߋ߫ ߘߊ߫ ߞߏ߫ ߊ߲ ߠߊ߫ ߞߊ߲ ߞߎߡߊߘߋ߲ ߓߍ߯ ߟߊߘߍ߬ߣߍ߲ ߦߋ߫ ߛߎ߯ ߁߀ ߢߌ߲߬ ߠߎ߫ ߟߋ߬ ߘߌ߫
ߡߟߋߞߎߦߊ 
ߡߟߋߞߎߦߊ ߦߋ߫ ߊߘߡߊߘߋ߲ ߠߊ߫ ߝߐߟߌ ߗߏ߯ߦߊ ߥߟߊ߫ ߛߎ߯ߦߊ ߘߏ߫ ߟߋ߬ ߘߌ߫، ߊ߬ ߟߊ߫ ߥߢߍ߬ߞߍ߬ߥߢߍߞߍ ߓߍ߯ ߟߊߘߍ߬ߣߍ߲ ߞߊ߲߬، ߣߴߊ߬ ߡߙߌߦߊ ߟߎ߬ ، ߊ߬ ߟߊ߫ ߓߌ߬ߒ߬ߞߣߐ߬ߕߊ ߟߎ߬ ߣߴߊ߬ ߟߊ߫ ߞߎ߲߬ߡߊ߬ߕߎ߬ߟߌ ߣߌ߫ ߘߐ߬ߜߍ߬ߘߍ߲߬ߠߌ߲ ߠߎ߬، ߛߓߍߟߌ ߞߍߗߏ߮ ߓߍ߯ ߘߐ߫ ߢߌ߬ߡߊ ߘߐ߫، ߡߍ߲ ߛߎ߯ߦߊ ߦߋ߫ ߞߟߏߜߍ ߣߌ߫ ߛߎ߬ߞߎ ߣߌ߫ ߛߞߎ߬ߛߋ߲ ߣߌ߫ ߘߊߓߍ߲ ߠߎ߬ ߘߌ߫، ߡߍ߲ ߧߋ߫ ߝߐߟߌ ߞߍߞߌߦߊ ߟߎ߬ ߘߟߊߞߊ߬ ߟߴߊߘߡߊߘߋ߲ ߦߋ߫، ߣߌ߫ ߡߟߋߞߎߦߊ ߕߍ߫ ߸ ߊ߬ ߕߴߛߋ߫ ߏ߬ ߝߐ߫ ߟߊ߫ ߞߋߞߌߦߊ ߜߘߍ߫ ߛߎ߯-ߎ - ߛߎ߰ ߘߐ߫. ߜߋ߲߬ߞߘߎ߬ߢߐ߲߰ߦߊ ߖߍ߬ߘߍߖߍ߬ߘߍ ߟߋ߬ ߞߊ߲ ߣߌ߫ ߡߟߋߞߎߦߊ ߕߍ߫، ߞߊ߲ ߥߟߏߒߘߐ ߟߋ߬ ߛߓߍߟߌ ߟߎ߬ ߣߌ߫ ߞߎ߬ߛߊ߲߬ߧߊ ߟߎ߬ ߘߌ߫ ߞߊ߲ ߘߐ߫ ߸ ߡߍ߲ ߠߎ߬ ߟߊߡߙߊ߬ߣߍ߲߫ ߡߟߋߞߎߦߊ ߦߋߝߊߘߌ ߣߴߊ߬ ߔߊߞߌߛߦߊ ߟߎ߬ ߘߐ߫ ߸ ߞߊ߬ ߓߍ߲߬ ߕߌ߲߬ߞߎߘߎ߲ ߠߎ߬ ߣߌ߫ ߕߎ߬ߡߊ ߟߎ߬ ߣߌ߫ ߥߎ߬ߛߎ ߟߎ߬ ߓߐߢߐ߲߯ߡߊ ߡߊ߬ ، ߏ߬ ߡߍ߲ ߧߋ߫ ߦߋߝߊߘߌ ߜߘߍ߫ ߘߌ߫ ߟߴߊ߬ ߡߊ߬ ߞߎߘߊߦߌ߫ ߞߊ߬ ߓߍ߲߬ ߕߎ߬ߡߊ ߟߎ߬ ߣߌ߫ ߥߎ߬ߛߎ ߟߊ߫ ߕߊ߬ߡߌ߲߬ߕߊ߬ߡߌ߲ ߡߊ߬، ߞߎߡߊ ߛߌߦߊߡߊ߲ߓߊ ߟߋ߬ ߦߋ߲߬ ߡߟߋߞߎߦߊ ߞߊ߬ ߸ ߏ߬ ߘߏ߫ ߟߋ߬ ߥߟߌߦߊߡ ߤߊߖ߭ߑߟߌߕ ߞߊ߬ ߡߍ߲ ߝߐ߫ ߡߟߋߞߎߦߊ ߞߊ߲߬ ߞߏ߫: ( ߡߟߋߞߎߦߊ ߟߋ߫ ߡߌ߬ߙߌ߲߬ߘߌ ߘߌ߫، ߊ߬ ߦߋ߫ ߖߌ߬ߦߊ߬ߓߍ߬ ߘߐߜߍ߫ ߕߎ߬ߢߊ߬ߡߊ ߟߋ߬ ߘߌ߫ ߸ ߡߍ߲ ߦߋ߫ ߞߐߕߊ߲߫ ߠߴߊ߬ߟߎ߬ ߡߙߌߦߊ ߟߎ߬ ߞߊ߲߬). 
ߡߟߋߞߎߦߊ ߞߎߡߊߘߋ߲ ߓߐߣߌ߲߫ ߡߟߋߞߎߡߟߋߞߎ߫ ߞߎߡߊߘߋ߲ ߠߋ߬ ߘߐ߫،
ߞߵߊ߬ ߝߐ߫ ߞߏ߫ ߊ߬ ߘߊ ߘߌߡߊ߲߫ ߞߎߡߊ ߘߐ߫ ߡߟߋߞߎ߫ ߥߟߴߊ߬ ߘߊߘߐߥߛߊ߬ߣߍ߲߫ ߡߟߋߞߎߡߟߋߞߎ߫ ߸ ߡߟߋߞߎ ߡߍ߲ ߦߋ߫ ߘߊߘߐߥߛߊ ߘߐߜߟߍ߬ߦߊ߬ ߕߐ߮ ߘߌ߫ ߏ߬ ߘߌ߫ ߸ ߏ߬ ߟߋ ߞߍߣߌ߲߫ ߟߐ߲ߞߏ ߣߌ߲߬ ߕߐ߮ ߘߌ߫، ߓߊߏ߬ ߸ ߊ߬ ߡߎ߰ߡߍ ߓߎ߲ߓߎ߲ߣߍ߲߫ ߞߎߡߊ߫ ߟߐ߲ ߠߋ߬ ߡߊ߬. 
ߊ߬ ߕߍ߬ߘߍ߫ ߡߌ߬ߙߌ߲߬ߘߌ ߛߌߦߊߡߊ߲߫ ߢߣߊ߫ ߕߎ߬ߡߊ߫ ߕߊ߬ߡߌ߲߬ߣߍ߲ ߸ ߞߏ߫ ߡߟߋߞߎߦߊ ߓߎ߲ߓߎ߲ߣߍ߲߫ ߛߓߍߟߌ ߘߐߙߐ߲߫ ߠߋ߫ ߡߊ߬. ߓߊ߬ߙߌ߬ ߸ ߊ߬ ߣߊ߬ ߘߊ߫ ߦߋ߫ ߟߐ߲ߠߌ߲ߠߊ߫ ߛߌߦߊߡߊ߲߫ ߓߟߏ߫ ߸ ߞߏ߫ ߣߌ߫ ߡߟߋߞߎߦߊ ߕߊ߬ ߘߊ߫ ߛߓߍߟߌ ߘߊߡߌ߬ߘߊ߬ ߥߊ߯ߕߌ ߡߊ߬ ߸ ߡߐ߰ ߘߴߊ߬ ߝߐ߫ ߏ߬ ߘߐ߫ ߸ ߞߏ߫ ߡߌ߬ߙߌ߲߬ߘߌ߬ ߛߌ߫ ߡߊ߫ ߡߟߋߞߎߦߊ߫ ߞߊ߬ ߞߐ߲߰ ߛߓߍߟߌ ߦߋ߫. 
ߕߌߙߌ߲ߠߌ߲ߠߊ ߟߎ߬ ߕߍ߫ ߞߟߏߜߍ߫ ߛߌ߫ ߛߐ߬ߘߐ߲߬ ߠߊ߫ ߘߓߌ߬ߘߐ߬ߦߊ ߥߎ߬ߛߎ ߟߊ߫ ߸ ߡߍ߲ ߦߋ߫ ߟߐ߬ ߟߊ߫ ߡߟߋߞߎߦߊ ߞߎߡߊߘߋ߲ ߡߊ߬ ߊߙߊߓߎ߫ ߞߊ߲ ߘߐ߫، ߝߏ߫ "ߊ߯ߘߌߓߎ" (آدب) ߏ߬ ߞߘߐ ߟߋ߬ ߞߟߌߟߌ ߘߌ߫ ߘߊߥߎ߲ߠߌ߲ ߡߊ߬. 
ߖߘߍ߬ߞߟߏ߬ߦߊ ߥߎ߬ߛߎ ߟߊ߫ ߸ ߡߟߋߞߎߦߊ ߞߎߡߊߛߓߏ (أدب) ߞߘߐ ߞߍ߫ ߘߊ߫ ߖߏ߯ߘߏ߲ (هذّب) ߠߋ߬ ߘߌ߫، ߊߟߊ߫ ߟߊ߫ ߞߋߟߓߊ߫ ߡߊ߬ߡߊߘߌ߫ ߛߙߊ߬ߣߎ߲߬ߞߊ߲ ߘߐ߫ ߞߏ߫ :(( ߒ ߡߊ߰ߙߌ ߞߊ߬ ߒ ߖߏ߯ߘߏ߲߬ ߸ ߊ߬ ߘߏ߲߬ ߞߊ߬ ߒ ߖߏ߯ߘߏ߲ ߠߊߢߊ߬ ߞߟߋ߫)) «أَدّبني ربي فأحسن تأديبي»، ߏ߬ ߟߋ ߞߐ ߘߐ߫ ߸ ߞߎߡߊߘߋ߲ ߣߊ߬ ߘߊ߫ ߟߊߓߊ߯ߙߊ߫ ߡߐ߰ ߞߊ߬ߙߊ߲߬ߠߊ ߟߎ߬ ߡߊ߬، ߞߏ߫ (ߊ߬ߘߌ߰ߓߎ߬) (المؤدِب) ߏ߬ ߡߍ߲ ߞߘߐ ߦߋ߫ ߖߏ߯ߘߏ߲ߠߊ ߣߌ߫ ߟߞߊ߬ߙߊ߲߬ߠߌ߲߬ߠߊ ߓߍ߯ ߘߌ߫ ߞߋߟߋ߲ߘߌ߫، ߓߊߏ߬ ߸ ߏ߬ ߟߎ߫ ߕߘߍ߬ ߡߐ߱ ߟߎ߫ ߞߊ߬ߙߊ߲߬ ߠߊ߫ ߊߙߊߓߎ ߘߐ߫ ߛߎ߬ߞߎ ߟߎ߬ ߣߌ߫ ߓߋߟߋ߲ߠߊ ߟߎ߬ ߣߌ߫ ߊߙߊߓߎ ߟߎ߬ ߟߊ߫ ߟߏ߲ ( ߞߍ߬ߟߍ) ߟߎ߬ ߣߌ߫ ߞߟߏߜߍ ߟߎ߫ ߟߋ߬ ߟߊ߫، ߏ߬ ߞߐ߫ ߸ ߞߎߡߊߘߋ߲ ߣߊ߬ ߘߊ߫ ߟߊߓߊ߯ߙߊ߫ ߟߐ߲ߞߏ ߞߎ߲߬ߕߐ߮ ߘߌ߫ ߞߏ߫ (الأدب) ( ߊߘߊ߬ߓߎ߬) ߡߟߋߞߎߦߊ .
ߊߙߊߓߎ ߡߟߋߞߎߦߊ ߦߋ߫ ߓߏߟߏ߲߫ ߝߌ߬ߟߊ ߟߋ߬ ߘߌ߫ :
߁- ߛߎ߬ߞߎ
߂- ߞߟߏߜߍ
ߞߐߘߐ߲߫-ߝߍ߬-ߡߐ߮ ߟߎ߫ ߞߊ߬ ߡߟߋߞߎߦߊ ߞߟߌ߫ ߊ߬ߟߎ߬ ߟߊ߫ ߞߊ߲ ߘߐ߫ ߟߋ߬ ߞߏ߫ ( ߟߌߕߋߙߊߕߎ߳ߙߊ) (Litteratura) ߏ߬ ߓߐߣߌ߲߫ (ߟߌߕߋߙߊ) (Littera) ߞߎߡߊߘߋ߲ ߠߋ߬ ߘߐ߫ ߸ ߏ߬ ߞߘߐ ߟߋ߬ ( ߛߓߍߘߋ߲) ߘߌ߫، ߏ߬ ߦߋ߫ ߜ߭ߙߍ߬ߞߌ߬ ߞߎߡߊߘߋ߲ ߡߍ߲ ߠߋ߬ ߘߊߟߊߡߌ߬ߘߊ߬ߣߍ߲߬ ߘߌ߫ (ߜ߭ߙߊߡߊߕߌߞߋ߮) (grammatiké)، ߏ߬ ߦߋ߫ ߞߊ߬ߙߊ߲ ߣߌ߫ ߛߓߍߟߌ ߟߐ߲ ߠߋ߬ ߘߌ߫، ߏ߬ ߡߊ߫ ߡߍ߲߫ ߸ ߝߏ߫ ߊ߬ ߣߊ߬ ߘߊ߫ ߟߊߓߊ߯ߙߊ߫ ߟߐ߲ߞߏ ߣߌ߫ ߡߟߋߞߎߦߊ ߟߐ߲ߠߌ߲ߧߊ ߟߎ߫ ߡߊ߬. 
ߡߟߋߞߎߦߟߊ ߟߎ߫ ߞߊ߬ ߡߟߋߞߎߦߊ ߡߊߟߐ߲߫ ߢߊ ߛߌߦߊߡߊ߲ߓߊ ߟߋ߬ ߡߊ߬ ߸ ߏ߬ ߘߏ߫ ߟߎ߬ ߝߟߍ߫ :
ߡߟߋߞߎߦߊ ߦߋ߫ ߡߌ߬ߙߌ߲߬ߘߌ߬ ߞߋߟߋ߲ ߛߌ߲߬ߝߏ߲ ߠߎ߬ ߦߋ߫ ߞߎ߬ߛߊ߲߬ߧߊ߬ ߞߏ ߡߍ߲ ߠߎ߫ ߦߌ߬ߘߊ߬ ߟߊ߫ ߢߐ߲߮ ߠߊ߫ ߓߟߏߦߊ ߣߌ߫ ߤߌ߲ߞߟߌߦߊ ߥߟߊ߫ ߦߙߌߦߊ ߘߐ߫ (ߞߋߥߊߟߌ ߣߌ߫ ߞߎߡߊ ߘߐ߫ ߞߊ߬ߣߌ߲)، ߏ߬ ߟߎ߫ ߟߴߊ߬ߟߎ߬ ߟߊ߫ ߟߐ߲ߠߌ߲ߧߊ ߟߎ߬ ߘߌ߫، ߒ߬ߓߊ߬ ߸ ߟߐ߲ߠߌ߲ߧߊ ߢߊߦߌ߬ߘߊ ߢߐ߲߮ ߠߊ߫ ߛߊ߫ ߸ ߏ߬ ߟߋ ߡߟߋߞߎߦߊ ߘߌ߫، ߝߐ߫ ߢߐ߲߰ ߦߋ߫ ߓߟߏߕߍ߰ߓߊߟߌ ߏ߬ ߟߴߊ߬ ߞߍ߫ ߟߊ߫ ߸ ߡߌ߬ߙߌ߲߬ߘߌ ߟߊ߫ ߟߐ߲ߠߌ߲ߧߊ ߦߋ߫ ߕߏ߫ ߟߴߊ߬ ߓߟߏ߫ ߛߋ߰ߘߐ߬ߞߍ ߟߎ߬ ߣߌ߫ ߝߊ߯ߘߐߞߍ ߟߎ߫ ߞߎ߲߬ߕߊ߮ ߘߐ߫ ߞߘߊߎ߫، ߡߊ߬ߘߋ߲߬ ߞߎߡߊߘߏ߲ߛߏ ߟߎ߬ ߦߴߊ߬ ߝߐ߫ ߟߴߏ߬ ߟߋ ߘߐ߫ ߞߏ߫:((ߛߌ߲ߘߌ ߞߎߡߊ ߦߋ߫ ߓߐ߫ ߟߊ߫ ߘߊ߫ ߞߘߐ ߟߋ߬ ߘߐ߫ ߸ ߞߊ߬ ߓߌ߬ߟߊ߬ ߕߟߏ߫ ߞߎߘߊ ߘߐ߫)). 
ߡߟߋߞߎߦߟߊ ߜߘߍ߫ ߟߎ߬ ߝߣߊ߫ ߞߊ߲߫ ߞߏ߫: (( ߡߟߋߞߎߦߊ ߦߋ߫ ߛߓߍߟߌ ߛߋߞߏߦߊ ߟߋ߬ ߘߌ߫ ߸ ߡߍ߲ ߝߐߣߍ߲߫، ߊ߬ ߛߞߎ߬ߟߊ߬ߡߊ ߥߟߊ߫ ߞߟߏߜߍߟߡߊ)). 
ߡߊ߲߬ߘߋ߲߬ ߡߟߋߞߎߦߊ ߦߋ߫ ߓߏߟߏ߲߫ ߕߊ߲߫ (߁߀) ߠߋ߬ ߘߌ߫، ߏ߬ ߟߎ߫ ߝߟߍ߫:
߁- ߞߎߡߊߡߊߛߊ߲߬ߘߊ ߥߟߊ߫ ߘߐ߬ߛߊߙߌ 
߂- ߛߊ߲߬ߘߊ ߥߟߊ߫ ߛߊ߲ߘߊ
߃- ߛߊ߲߬ߘߊ߬ߡߎߣߎ߲ 
߄- ߛߊ߲߬ߘߊ߬ߞߘߐ߬ߓߐ 
߅- ߟߊߢߐ߲߯ߡߊ 
߆- ߕߏ߬ߟߌ
߇- ߛߌߙߌ߲ 
߈- ߛߞߌ 
߉- ߘߐ߲߬ߞߟߌ 
߁߀- ߘߐ߬ߝߐ 
ߞߎߡߊߡߊߛߊ߲߬ߘߊ ߥߟߊ߫ ߘߐ߬ߛߊߙߌ 
ߡߊ߲߬ߘߋ߲߫ ߡߐ߰ߓߊ ߟߎ߬ ߣߴߊ߬ ߥߘߋ߬ߥߘߋ߬ߟߌ߬ߟߊ ߟߎ߫ ߛߐ߰ ߘߊ߫ ߞߏߟߐ߲߫ ߞߊ߲ ߠߎ߬ ߟߊߜߏ߲ߘߏ ߟߋ߬ ߡߊ߬ ߞߵߊ߬ߟߎ߬ ߞߍ߫ ߞߎߡߊ߫ ߛߊ߬ߓߊ߫ ߛߓߊ߬ ߘߌ߫، ߛߴߊ߬ߟߎ߬ ߘߌ߫ ߟߊߞߎ߲߬ߘߎ߬ ߘߌߦߊ߫ ߘߋ߲ߡߌߛߍ߲ ߓߍ߯ ߓߟߏ߫ ߞߵߊ߬ ߕߏ߫ ߊ߬ߟߎ߬ ߤߊߞߟߌ߫ ߟߊ߫، ߒ߬ߓߊ߬ ߡߊ߲߬ߘߋ߲߬ ߡߟߋߞߎߦߊ ߓߏߟߏ߲߫ ߝߟߐ ߏ߬ ߟߋ ߕߐ߯ ߞߏ߫: [ ߘߐ߬ߛߊߙߌ ] ߊ߲ ߠߊ߫ ߡߐ߰ߓߊ ߟߎ߫ ߕߘߍ߬ ߘߋ߲ߡߌߛߍ߲ ߠߎ߬ ߖߏ߯ߘߏ߲߬ ߠߊ߫ ߏ߬ ߟߋ ߏ߬ ߟߋ ߘߐ߫ ߣߐ߲߰ߦߊ߬ ߘߐ߫ ߕߐߟߍ߯، ߓߊߏ߬ ߸ ߛߙߊ߬ߣߎ߲߬ ߓߘߍ ߏ߬ ߟߎ߬ ߟߊߕߌ߲߮ ߓߊ߯ ߦߋ߫ ߡߍ߲ ߘߐ߫ ߒߞߘߐ߫ ߸ ߏ߬ ߘߌ߫ ߖߊ߬ߕߋ߫ ߡߐ߰ ߢߌ߲ߡߊ߫ ߟߊ߫، ߣߌ߫ ߛߙߊ߬ߣߎ߲߬ ߞߏߙߏ߲ ߠߎ߫ ߟߋ߬ ߘߏ߲߬ ߟߊߕߌ߲߮ ߦߋ߫ ߘߴߊ߬ ߘߐ߫ ߸ ߊ߬ ߘߌ߫ ߟߐ߲߫ ߡߐ߰ ߞߏߙߏ߫ ߥߟߌ߬ߕߐ߬ߟߊ߫ ߘߌ߫ ߸ ߞߊ߬ ߞߏߟߊߕߐ߲ ߘߊߡߌ߬ߘߴߊ߬ ߟߊ߫ ߒߞߘߐ߫؛ ߦߊ߬ߣߴߊ߬ ߞߐ߯ ߕߍ߫ ߞߊ߬ ߞߍ߫ ߞߢߊ߬ߒ߬ߡߊ ߘߌ߫، ߒ߬ߓߊ߬ ߸ ߡߊ߲߬ߘߋ߲߫ ߘߐ߬ߛߊߙߌ ߏ߬ ߘߏ߫ ߟߎ߫ ߝߟߍ߫ ߣߌ߲߬:
߁߭- ߛߓߍ߬ߣߊ߲߬ߡߐ߯ ߛߊ߬ߓߊ߫ ߟߋ߬ ߘߎߢߊ߫ ߘߐ߫:
ߡߍ߲ ߞߵߊ߬ ߟߊ߫ ߓߊ߯ߙߊ ߟߐ߲߫ ߸ ߊ߬ ߘߏ߲߬ ߛߓߍ߬ ߦߴߊ߬ ߡߊ߬.
ߡߍ߲ ߞߊ߬ ߕߏ߬ߢߊ ߟߐ߲߫ ߸ ߊ߬ ߘߏ߲߬ ߞߎߡߊ߫ ߞߊ߲ ߞߎ߬ߘߎ ߦߴߊ߲ ߞߊ߲ߠߊ߫.
ߊ߬ ߣߌ߫ ߡߍ߲ ߛߓߍ߬ ߦߋ߫ ߡߐ߰ߦߊ ߟߊߘߊ߲ ߡߊ߬.
߂߲- ߡߐ߰ ߛߊ߬ߓߊ߫ ߟߋ߬ ߞߊ߬ ߞߏ߫ ߟߐ߲߫:
ߤߊߞߟߌߡߊ߫ ߞߊ߬ߙߊ߲߬ߣߍ߲
ߕߊ߯ߡߟߊ߫ ߞߏ߫ ߢߊߢߌߣߌ߲ߠߊ
ߊ߬ ߣߌ߫ ߞߏ߫ ߟߊߞߙߐߛߌߟߊ߫ ߞߘߐ߬ߣߍ߲.
߃߲- ߓߟߏߞߏߟߏ߲ߧߊ ߛߓߊߓߎ ߦߋ߫ ߛߊ߬ߓߊ߫ ߟߋ߬ ߘߌ߫:
ߞߟߊߓߎߒߕߊ߲ߧߊ.
ߞߎ߲߬ߡߊ߬ߦߟߍߡߊ߲.
ߊ߬ ߣߌ߫ ߤߊ߬ߙߌ߬ߖߍ߰ ߜߟߍߦߊ.
ߞߟߊߓߎ ߟߋ߬ ߝߊ߬ߙߊ߲߬ߛߌ ߘߐ߫ (ߞߎߙߊߖ߭) ߘߌ߫.
߄- ߡߐ߰ߓߟߏߝߋ߲߫ ߛߓߊ߬ ߓߍ߫ ߸ ߏ߬ ߛߌ߫ ߡߊ߫ ߕߌߢߍ߫ ߌ ߡߊ߬:
ߡߍ߲ ߓߊ߯ ߘߏ߲߬ ߌ ߣߴߌ ߟߊ߫ ߞߏ߫ ߖߎ߯ ߛߊ߬ߓߊ ߣߌ߲߬ ߕߍ߫:
ߌ ߓߏ߬ ߞߏ، - ߌ ߡߊ߬ߟߏ߬ ߞߏ، - ߊ߬ ߣߴߌ ߕߙߐ߫ ߞߏ.
ߊ߬ ߣߌ߫ ߡߍ߲ ߓߴߌ ߘߌߦߊߣߊ߲߫ ߞߏ ߟߊߛߴߌ ߡߊ߬.
ߊ߬ ߣߴߌ ߓߟߏߝߋ߲ ߡߍ߲ ߓߴߌ ߟߊߟߌ߫، ߏ߬ ߛߌ߫ ߡߊ߫ ߕߌߢߍ߫ ߌ ߡߊ߬.
߅߲- ߞߏ߫ ߛߓߊ߬ ߓߍ߫ ߸ ߏ߬ ߓߍ߯ ߣߴߊ߬ ߛߋ߲߬ߘߏ߲߬ߢߐ߲߯ ߠߋ߬:
ߞߍ߬ߟߍ  ߛߊ߲߭ ! ߥߎߺߦߊߺߝߐ ߛߊ߲߭.
ߗߍ߬ߓߊ߬ߦߊ ߛߊ߲߭ ! ߖߘߍ߬ ߣߊߺߣߌ߲ ߛߊ߲߭.
ߞߐ߲ߞߐ ߛߊ߲߭ ! ߖߌ߰ߺߢߐ߲߰ߺߠߺߊ ߛߊ߲߭.
߆߲- ߡߐ߰ ߛߊ߬ߓߊ߫ ߟߋ߬ ߘߊ߲ߞߊߣߍ߲߫:
ߡߍ߲ ߟߊߣߍ߲߫ ߓߍ߯ ߟߊ߫ ߸ ߏ߬ ߘߊ߲ߞߊߣߍ߲߫.
ߡߍ߲ ߡߊ߫ ߟߊ߫ ߡߐ߰ ߛߌ߫ ߟߊ߫ ߸ ߏ߬ ߘߊ߲ߞߊߣߍ߲߫.
ߊ߬ ߣߌ߫ ߡߍ߲ ߦߴߊ߬ ߞߏߟߊߘߍߢߐ߲߮ ߓߍ߯ ߖߎ߬ߛߎߞߊ߬ߛߌ߬ ߟߊ߫ ߸ ߏ߬ ߘߊ߲ߞߊߣߍ߲߫.
߇߲- ߡߏ߬ߛߏ ߘߊ߲ߞߊߣߍ߲߫ ߞߏ߫ ߛߊ߬ߓߊ߫ ߟߋ߬ ߘߐ߫:
ߊ߬ ߞߊ߫ ߥߎߦߊ߫ ߘߌߡߊ߲ ߞߘߐߟߐ߲߫.
ߊ߬ ߞߴߊ߬ ߕߏ߫ ߘߊ߰ߡߎ߲߬ ߘߐ߫ ߞߵߊ߬ ߟߐ߲߫.
ߊ߬ ߣߴߊ߬ ߞߴߊ߬ ߛߋߞߏ ߕߐ߬ ߕߏ߫.
߈߲- ߞߏ߫ ߛߓߊ߬ ߓߍ߫ ߸ ߏ߬ ߓߍ߯ ߞߍ ߣߴߊ߬ ߞߍߓߊߟߌߦߊ ߞߊ߫ ߞߊ߲߫:
ߓߍ߯ ߓߊ߯ ߟߊߛߌ߰ ߞߏ ߡߍ߲ ߞߎ߲߬ߠߊ߫ ߸ ߡߐ߰ ߛߌ߫ ߕߴߏ߬ ߞߎ߲߬ߠߊ߫.
ߡߍ߲ ߞߊ߲߫ ߞߏ߫ ߝߏ߫ ߊ߬ ߞߋߟߋ߲߫ ߓߊ߯ ߺ ߊ߬ ߓߍ߯ ߞߍ߫ ߸ ߏ߬ ߕߍ߫ ߝߏߦߌ߬ ߞߍ߫.
ߊ߬ ߣߌ߫ ߡߍ߲ ߓߊ߯ ߖߊ߬ߡߊ ߓߍ߯ ߝߊ߬ ߣߊ߬ߣߌ߲߬ ߸ ߏ߬ ߡߊ߫ ߡߐ߰ ߛߌ߫ ߝߊ߬ ߣߊ߬ߣߌ߲߬.
߉߲- ߞߏ߫ ߘߌߡߊ߲߫ ߛߊ߬ߓߊ߫ ߟߋ߬ ߘߎߢߊ߫ ߘߊ߰ߡߎ߲ ߘߌ߫:
ߞߊ߬ ߛߏ߬ߓߏ߫ ߖߋ߬ߣߌ߲߬ߣߍ߲ ߘߊߥߎ߲߫.
ߞߊ߬ ߦߟߍ߬ ߛߏ߬ߓߏ ߞߊ߲߬ ߕߊ߯ߡߊ ߘߐ߫ ߸ (ߏ߬ ߟߋ ߝߊ߬ߟߌ ߣߌ߫ ߛߏ߭ ߟߎ߬ ߘߌ߫، ߊ߬ ߣߴߏ߬ ߟߊߡߎߣߎ߲ߧߊ ߓߏ߬ߙߌ߬ߝߋ߲߬ ߢߌ߲ߡߊ ߟߎ߬).
ߊ߬ ߣߌ߫ ߞߊ߬ ߛߏ߬ߓߏ߫ ߘߏ߲߬ ߛߓߏ߬ ߘߐ߫.
߁߀߲- ߡߐ߱ ߦߋ߫ ߟߐ߲ߠߌ߲ ߛߐ߬ߘߐ߲߬ ߠߊ߫ ߞߏ߫ ߛߓߊ߬ ߘߝߊߣߍ߲ ߠߋ߬ ߘߐ߫:
ߞߊ߬ߙߊ߲ ߦߋ߫ ߘߌߦߊ߫ ߌ ߢߍ߫.
ߊ߬ ߕߡߌߣߊ߲ߘߌߦߊ ߣߴߊ߬ ߞߟߊߓߎ ߦߋ߫ ߞߴߌ ߟߊ߫.
ߊ߬ ߣߌ߫ ߞߊ߬ߙߊ߲߬ߡߐ߰ ߞߣߐߘߐߘߌ߫ ߞߊ߬ߙߊ߲߬ߣߍ߲߬ ߦߋ߫ ߞߴߌ ߟߊ߫.
߁߁- ߡߐ߱ ߟߊ߫ ߘߌ߯ߣߊ ߦߋ߫ ߕߏ߫ ߟߴߊ߬ ߡߊ߬ ߞߏ߫ ߛߓߊ߬ ߘߝߊߣߍ߲ ߠߋ߬ ߘߐ߫:
ߘߌ߯ߣߊ ߘߍ߲߬ߞߣߍ߬ߦߊ ߦߋ߫ ߞߴߌ ߟߊ߫.
ߦߴߌ ߘߊ߬ߟߎ ߟߐ߲߫ ߌ ߘߌ߯ߣߊ ߘߐ߫.
ߊ߬ ߣߴߌ ߦߋ߫ ߞߴߌ ߘߌ߯ߣߊߢߐ߲߯ ߖߡߊ ߕߍߡߊ߬.
ߛߊ߲߲ߡߊߛߓߍ ߤߐߞߎ (ߛߜ߭ߌ߬ߣߌ߬: ) ߟߋ߬ ߦߋ߫ ߕߟߋ߬ ߞߊ߲ߞߋ ߖߊ߯ߓߊߟߌ߫ ߣߊ߯ߣߌ߲ߣߊ߲ ߘߌ߫߸ ߊ߬ ߣߴߊ߬ ߟߋ ߟߋ߬ ߦߋ߫ ߕߟߋ߬ ߞߊ߲ߞߋ ߖߊ߯ߓߊߟߌ߫ ߡߌߛߍ߲ ߝߌߟߊߣߊ߲ ߘߌ߫ ߜߐߞߎ ߞߐ߫. ߤߐߞߎ (ߡߊߙߛ) ߕߐ߮ ߕߐ߯ߟߊ߫ ߣߍ߲߫ ߦߋ߫ ߙߐ߭ߡߎ߲߬ߞߊ ߟߎ߬ ߟߊ߫ ߞߍ߬ߟߍ ߡߊ߰ߙߌ (ߖߏ߭) ߟߋ߬ ߟߊ߫߸ ߊ߬ ߣߴߊ߬ ߦߋ߫ ߞߟߌ߫ ߟߊ߫ ߛߐ߲߬ ߞߏ߫ "ߖߊ߯ߓߊߟߌ߫ ߥߎߟߋ߲", ߓߊ ߣߍ߰ߝߌ߲ ߛߏ߲߫ ߥߎ߬ߟߋ߲߬ߠߌ߲ ߠߋ߬ ߠߵߊ߬ߟߋ߬ ߢߊ ߟߊߥߎ߬ߟߋ߲߬ ߠߊ߫߸ ߞߊ߬ ߓߊ߲߫ ߞߵߊ߬ ߓߐ߫ ߛߊ߲ߡߊߛߓߍ ߝߊ߬ߘߌ ߕߐ߭ ߟߎ߬ ߡߊ߬߸ ߞߊ߬ ߓߊ߲߫ ߞߴߊ߬ ߡߊߦߋߙߋ߲߫ ߕߐ߭ ߟߎ߬ ߕߍߡߊ߬߸ ߏ߬ ߟߋ ߦߴߊ߬ ߞߍ߫ ߟߴߊ߬ ߦߋ߫ ߛߋ߫ ߟߊ߫ ߦߋ߫ ߟߊ߫ ߢߟߊߞߏߟߏ߲ ߓߟߏ߫. ߤߐߞߎ ߦߋ߫ ߖߊ߯ߓߊߟߌ߫ ߘߎ߰ߟߊ߬ߞߊ ߟߋ߬ ߘߌ߫߸ ߡߐ߲ߕߐ߲ ߝߍ߯ߡߊ߲ ߦߋ߫ ߡߍ߲ ߝߍ߬߸ ߝߏ߲ߝߊ߲ ߝߌ߬ߟߊ߬ ߦߴߊ߬ ߞߊ߲߬߸ ߡߍ߲ ߠߎ߬ ߦߋ߫ ߞߟߌ߫ ߟߊ߫ ߞߏ߫ ߞߊߙߏ ߓߋ߬ ߝߏ߲ߝߊ߲ ߣߌ߫ ߝߊ߮ ߝߌ߬ߟߊ ߟߎ߬߸ ߕߌ߬ߢߍ߬ߞߏ߲ߞߏ߸ ߊ߬ ߣߴߊ߬ ߥߙߏ߬ߘߎ߮ ߓߊ߬ߙߌ ߝߋߟߋ߲.
ߤߐߞߎ ߦߋߝߊߘߌ ߦߋ߫ ߜߟߎߞߘߎ߫ ߢߟߊߥߎߟߋ߲߫ ߛߟߏߟߏߡߊ ߟߋ߬ ߘߌ߫߸ ߞߊ߬ ߕߏ߲ߘߋ߫ ߝߌ߲ ߘߏ߫ ߟߎ߫ ߞߴߊ߬ ߢߊߝߍ߬߸ ߊ߬ ߣߌ߫ ߝߋߟߋ߲ ߘߏ߫ ߟߎ߫ ߦߋ߫ ߦߋ߫ ߟߴߊ߬ ߓߊߙߌ߫ ߝߌ߬ߟߊ ߞߊ߲߬ ߞߍ߬ߣߍ߲. ߤߐߞߎ ߡߊ߬ߖߍ߲߬ߞߍ߬ߟߌ ߥߎ߬ߛߎ ߣߌ߫ ߓߊ߲ߘߦߊ ߥߎ߬ߛߎ ߟߎ߬ ߓߐߣߍ߲ߓߊ ߟߋ߫ ߦߋ߫ ߘߎ߱ ߕߊ ߟߎ߬ ߟߊ߫߸ ߦߏ߫ ߖߍ߲߬ߞߍ߬ߟߌ߬ ߛߎ߮ ߡߍ߲ ߦߋ߫ ߣߊ߬ ߟߊ߫ ߓߊ߲ߘߊ߫ ߡߊߦߟߍߡߊ߲ ߥߎ߬ߛߎ ߛߊߓߎ ߘߌ߫ ߘߎ߱ ߡߊ߬ ߦߊ߲߬. ߤߐߞߎ ߞߊ߲߬ߠߊ ߦߋ߫ ߏߟߊ߲ߔߎ߫ ߞߎ߬ߙߎ ߞߍߦߙߐ ߟߎ߫ ߟߋ߬ ߘߌ߫߸ ߕߟߋ߬ ߞߊ߲ߞߋ ߞߏ߲ߞߏߟߌ߲ ߠߎ߬ ߘߐ߫ ߖߊ߰ߡߊ߲ ߝߌߟߊߣߊ߲ ߣߌ߫ ߕߊߞߙߎ߫ ߓߟߋߓߟߋ ߟߎ߬ ߞߣߍ߸ ߊ߬ ߣߌ߫ ߖߌߛߌߟߊ ߟߎ߬ ߣߌ߫ ߞߐ߬ߝߊ߮ ߟߎ߬߸ ߏ߬ ߟߎ߬ ߡߍ߲ ߠߎ߬ ߦߋ߫ ߕߟߋ߬ ߞߊ߲ߞߋ ߘߎ߲߬ (ߞߘߐ߫) ߠߎ߬ ߘߐ߫ ߓߟߋ߬ߓߟߋ ߘߏ߫ ߘߌ߫. ߘߟߊߡߊ߲ ߣߎ߲߬ߞߎ߬ߣߍ߲ ߞߐ߬ߘߎ߰ߞߊ ߡߍ߲ ߦߋ߫ ߘߎ߰ߘߟߊߕߍ߮ ߞߐ߬ߘߎ߮ ߘߐ߫߸ ߏ߬ ߟߋ ߞߍߣߍ߲߫ ߞߊ߬ ߖߊ߯ߓߊߟߌ ߞߊ߲߬ߠߊ %߄߀ ߡߊߕߎߣߎ߲߫߸ ߏ߬ ߝߣߊ߫ ߘߌ߫ ߞߍ߫ ߝߛߌ߬ ߓߟߋߓߟߋ ߘߏ߫ ߓߋ߬ߣߐ ߟߋ߬ ߘߴߊ߬ ߞߐߞߊ߲߬. ߞߊߙߏ߫ ߝߌ߬ߟߊ߫ ߟߋ߬ ߦߋ߫ ߤߐߞߎ ߝߍ߬߸ ߝߓߏߛ ߣߌ߫ ߘߋߌߡߏߛ߸ ߏ߬ ߟߎ߬ ߡߍ߲ ߠߎ߬ ߦߋ߫ ߡߌ߬ߛߍ߲߬ߡߊ߲ ߣߌ߫ ߖߙߎߡߎ߲ ߘߏ߲߬ߖߟߎ߬ߡߊ߬ߓߊߟߌ ߟߎ߬ ߘߌ߫. ߏ߬ ߝߣߊ߫ ߘߌ߫ ߞߍ߫ ߛߊ߲ߜߘߊ ߅߂߆߁ ߏߙߋߞߊ߫ ߟߊߡߎߣߎ߲ߧߊ ߘߏ߫ ߟߎ߫ ߖߊ߬ߛߏ߲߬ߣߍ߲ ߠߋ߫ ߘߴߊ߬ ߓߟߏ߫߸ ߤߐߞߎ ߞߊ߲߬ߝߋ߲ ߘߏ߫.
ߝߛߍ߬ߝߛߍ߬ߟߌ ߟߎ߫ ߦߴߌ ߘߐ߫ ߤߐߞߎ ߞߊ߲߬ ߕߊ߲߬߸ ߞߵߊ߬ ߡߊߝߟߍ߫ ߣߌ߫ ߢߣߊߡߦߊ߫ ߞߘߐ ߘߏ߫ ߕߊ߬ߡߌ߲߬ߣߍ߲߫ ߞߍ߫ ߘߊ߫ ߤߐߞߎ ߞߐߞߊ߲߬߸ ߊ߬ ߣߌ߫ ߕߎ߬ߡߊ߬ߘߐ߫ ߣߌ߫ ߢߣߊߡߦߊ߫ ߞߍ߫ ߘߊ߫ ߦߋ߲߬ ߕߊ߲߬߸ ߥߟߊ߫ ߣߴߊ߬ ߘߌ߫ ߛߋ߫ ߢߣߊߡߦߊ ߟߊߛߣߍ߫ ߟߊ߫ ߟߏ߲ ߘߏ߫. ߛߊ߲ߡߊߛߓߍ ߓߍߣߌߡߊߟߐ߲ߘߐߦߊ ߗߋߦߊߟߌ ߣߊ߬ߕߐ ߘߏ߫ ߟߎ߫ ߓߟߏߘߐߓߍ߲ ߦߋ߫ ߛߋ߲߬ߠߊ߫ ߕߊ߲߬߸ ߦߏ߫ ߙ߭ߏߝ߭ߊ ߡߊߙߛ ߂߀߂߀ ߣߌ߫ ߍߞߑߛߏߡߊߙߛ ߟߎ߬. ߖߌ߫ ߥߋ߲ߛߋ߲ ߕߴߛߋ߫ ߕߏ߫ ߟߊ߫ ߤߐߞߎ ߘߎ߱ ߞߐߞߊ߲߬߸ ߞߵߏ߬ ߛߊߓߎ ߞߴߊ߬ ߡߐ߲ߕߐ߲ ߜߍ߬ߙߍ߲߬ߘߍ߬ߟߌ ߡߊߓߍ߲߭ ߘߌ߫߸ ߘߎ߱ ߕߊ %߁ ߖߊ߬ߕߋ߬ ߟߊ߫߸ ߝߏ߫ ߣߴߊ߬ ߞߍ߫ ߘߊ߫ ߞߐߓߋ߫ ߡߊߖߌ߰ߣߍ߲߬ߓߊ ߘߐ߫߸ ߥߊ߯ߕߌ߫ ߞߎߘߎ߲ ߘߏ߫ ߟߎ߫ ߝߣߊ߫ ߟߊ߫ ߘߋ߬. ߊ߬ ߣߍߣߍߛߌ߲ߓߌ߫ ߓߊߙߌߟߞߊ ߝߋߟߋ߲ ߝߌ߬ߟߊ ߟߎ߬ ߓߐߣߍ߲ߓߊ ߟߋ߫ ߦߋ߫߸ ߞߵߊ߬ ߞߍ߫ ߦߴߊ߬ߟߎ߬ ߛߏ߯ߙߏߣߍ߲߫ ߦߋ߫ ߖߌ ߟߋ߬ ߟߊ߫. ߖߌ߫ ߣߍߣߍߛߌ߲ߓߌ ߡߍ߲ ߦߴߊ߬  ߥߙߏ߬ߘߎ߮ ߓߊߙߌ ߝߋߟߋ߲ ߠߎ߬ ߘߐ߫߸ ߣߴߏ߬ ߕߎ߲߬ ߦߋ߬ߟߋ߲߬ ߘߊ߫߸ ߏ߬ ߕߘߍ߬ ߘߌ߫ ߛߋ߫ ߤߐߞߎ ߞߊ߲߬ߠߊ ߡߎ߰ߡߍ ߞߎ߲߬ߠߊ߬ߓߌ߬ߘߌ߲߬ ߠߊ߫ ߜߟߊ߬ߜߟߊ߬ ߁߁ ߘߎ߲߰ߧߊ ߢߐ߲߰ ߠߊ߫. ߣߖ߭ߊ ߞߵߊ߬ ߟߊߥߊ߲߬ߞߊ߫ ߣߍߣߍߓߊ ߟߊ߫ ߂߀߁߆ ߟߊ߫߸ ߞߴߊ߬ߟߎ߬ ߓߘߊ߫ ߘߎ߰ߞߘߐ߬ ߣߍߣߍߛߌ߲ߓߌ ߘߍ߰ߜߍ ߘߏ߫ ߞߎ߲߬ߠߊߞߊ߬ ߤߐߞߎ ߎߕߏߔߌߦߊ ߔߑߟߊߣߌߕߌߦߊ߫ ߕߌ߲߬ߞߎߘߎ߲ ߘߐ߫. ߖߌ ߏ߬ ߖߊ߬ߕߋ߬ߛߎ߬ߓߐ ߞߍߣߍ߲ ߓߍ߲߬ ߘߊ߫ ߞߐ߰ߖߌ߬ߘߟߊ߬ ߓߟߋߓߟߋ ߖߌ ߢߊ߲ߞߊ߲ ߢߐ߲߰ ߠߋ߬ ߡߊ߬. 
ߡߐ߰ ߘߌ߫ ߛߋ߫ ߤߐߞߎ ߦߋ߫ ߟߊ߫ ߢߟߊߞߏߟߏ߲ ߓߟߏ߫ ߘߎ߱ ߛߊ߲ ߞߣߐ߫߸ ߊ߬ ߟߊ߫ ߞߟߐ߬ ߥߎ߬ߟߋ߲߬ߦߊ ߞߏߛߐ߲߬. ߊ߬ ߣߍ߰ߛߎ߬ߓߊ߰ ߟߊ߲ߞߣߍߡߊߣߍ߲ ߛߋ߫ ߘߊ߫ -߂.߉߄ ߘߐ߫߸ ߏ߬ ߡߍ߲ ߦߋߟߌ ߦߋ߫ ߕߊ߬ߡߌ߲߬ ߠߊ߫ ߝߌ߲߬ߕߐ߲߬ ߠߊ߫߸ ߛߌ߰ߟߏߟߏ ߟߊ߫߸ ߞߊߙߏ ߟߊ߫߸ ߊ߬ ߣߌ߫ ߕߋ߬ߟߋ ߟߊ߫. ߝߏ߬ߣߊ߲߬ߦߋ߬ߟߊ߲ ߡߍ߲ ߠߎ߬ ߦߋ߫ ߘߎ߱ ߞߊ߲߬ ߦߊ߲߬߸ ߏ߬ ߟߎ߬ ߟߊ߫ ߦߋߟߌ ߢߊ ߡߊߓߍ߲߬ ߣߍ߲߫ ߊ߬ ߦߋߗߏ߮ ߢߊߓߐߟߌ ߘߐ߫ ߞߎߘߍ߫ ߃߀߀ ߢߐ߲߰ ߠߊ߫߸ ߣߌ߫ ߘߎ߱ ߣߌ߫ ߤߐߞߎ ߟߎ߬ ߛߎ߬ߘߎ߲߬ߧߊ߬ ߘߊ߫ ߢߐ߲߯ ߠߊ߫߸ ߡߐ߲ߕߐ߲ ߞߏߛߐ߲߬. ߊ߬ ߟߊ߫ ߖߍ߲߬ߞߍ߬ߟߌ ߣߌ߫ ߘߎ߱ ߕߊ ߡߎߣߎ߲ߣߍ߲ߓߊ ߟߋ߬ ߦߋ߫ ߢߐ߲߯ ߠߊ߫߸ ߖߊ߯ߓߊߟߌ߫ ߝߌ߬ߟߊ ߟߊ߫ ߖߍ߲߬ߞߍ߬ߟߌ ߓߟߐ߬ߟߊ߬ߞߊ ߟߎ߫ ߞߊ߬ߣߌ߲߬. 
ߤߐߞߎ ߓߊ߲ߘߊ߫ ߘߐߝߊߟߋ߲ ߥߎ߬ߛߎ ߖߊ߰ߡߊ߲߫ ߘߎ߱ ߕߊ ߘߌ߫ ߛߋ߲߬ߧߊ߫ ߝߌ߬ߟߊ߫߸ ߞߴߊ߬ ߡߊߛߐ߬ߘߐ߲߬ ߤߐߞߎ ߖߊ߲߰ߧߊ߬ ߞߏߖߎ߯ߦߊ ߞߏߛߐ߲߬ ߕߋ߬ߟߋ ߟߊ߫߸ ߏ߬ ߟߋ ߣߊ߬ ߤߐߞߎ ߟߊ߫ ߛߊ߲߬ ߞߋߟߋ߲ ߞߍ߫ ߟߊ߫ ߘߎ߱ ߟߊ߫ ߛߊ߲߭ ߝߌ߬ߟߊ߬ ߘߌ߫. ߤߐߞߎߞߊ ߟߎ߬ ߟߊ߫ ߓߊ߲ߘߊߖߌߦߊ ߦߋ߫ ߓߐ߫ ߟߊ߫ ߢߐ߲߮ ߡߊ߬߸ ߣߍߣߍ߫ ߘߐ߫ ߝߋߟߋ߲ ߓߊߙߌߟߞߊ ߕߊ ߦߋ߫ ߞߛߊߞߊ߫ -߁߄߃ ߟߋ߬ ߘߌ߫߸ ߊ߬ ߣߌ߫ ߕߍߡߊߓߊ߲ ߕߙߊߓߊߕߟߋ ߡߊߦߟߍ߬ߣߍ߲߬ߓߊ ߦߋ߫ ߞߛߊߞߊ߫ ߃߅ ߟߋ߬ ߘߌ߫. ߤߐߞߎ ߓߊ߲ߘߊߖߌߦߊ ߡߊߖߌ߰ ߢߊ߬ ߛߎ߮ ߏ߬ ߝߣߊ߫ ߡߊߛߐ߬ߘߐ߲߬ߣߍ߲߬ ߦߴߊ߬ ߡߐ߲ߕߐ߲ ߝߍ߯ߦߊ ߟߋ߫ ߝߍ߬ ߞߏߖߎ߯ߦߊ߫߸ ߏ߬ ߡߍ߲ ߕߍ߫ ߛߋ߫ ߟߊ߫ ߕߋ߬ߟߋ ߥߎߦߋ߲߫ ߛߌߦߊߡߊ߲߫ ߠߊߡߊ߲߬ߘߌ߬ ߟߊ߫߸ ߊ߬ ߣߌ߫ ߡߐ߲ߕߐ߲ ߜߍ߬ߙߍ߲߬ߘߍ߬ߟߌ ߡߊߓߍ߲߭ ߣߌ߫ ߤߐߞߎ ߞߐߞߊ߲ߠߊ ߟߊ߫ ߖߐ߲ߝߐ߲ߠߌ߲ ߥߎߦߋ߲ ߡߊ߬ߙߊ ߘߐ߫. ߖߊ߯ߓߊߟߌ߫ ߤߐߞߎ ߖߊ߰ߡߊ߲߫ ߕߋ߬ߟߋ ߟߊ߫ ߘߎ߱ ߘߌ߫ ߛߋ߲߬ߧߊ߬ ߁.߅߂ ߟߊ߫߸ ߏ߬ ߟߋ ߦߴߊ߬ ߞߍ߫ ߟߊ߫ ߕߋ߬ߟߋ ߞߣߍߦߊ %߄߃ ߟߋ߬ ߦߋ߫ ߛߋ߫ ߟߊ߫ ߤߐߞߎ ߞߐߞߊ߲߬. ߣߌ߫ ߤߐߞߎ ߟߊ߫ ߞߊߡߊ߲ ߕߎ߲߬ ߓߐ߫ ߘߊ߫ ߘߎ߱ ߕߊ ߟߊ߫߸ ߊ߬ ߟߊ߫ ߓߊ߲ߘߊ߫ ߡߊߦߟߍߡߊ߲ ߥߎ߬ߛߎ ߕߘߍ߬ ߘߌ߫ ߡߎߣߎ߲߫ ߘߎ߱ ߕߊ ߟߊ߫ ߞߏߛߓߍ߫߸ ߓߊ ߤߐߞߎ ߟߊ߫ ߡߊ߬ߖߍ߲߬ߞߍ߬ߟߌ ߓߟߐ߬ߟߊ߬ߞߊ ߡߎߣߎ߲ߣߍ߲ߓߊ ߟߋ߬ ߦߋ߫ ߘߎ߱ ߕߊ ߟߊ߫. ߤߐߞߎ ߟߊ߫ ߕߊ߲ߓߊ߲ߞߕߐߦߊ  ߓߏ߲߬ߓߊ߬ߓߊ ߟߋ߬ ߦߋ߫ ߤߐߞߎ ߟߊ߫ ߞߊߡߊ߲ ߘߐ߫߸ ߣߐ߬ߟߊ߬ߖߎ߮ ߦߋ߫ ߡߍ߲ ߠߊ߫. ߤߐߞߎ ߦߋ߫ ߛߎ߬ߘߎ߲߬ߧߊ߬ ߟߊ߫ ߕߟߋ߬ߞߐ߬ߓߍ߬ߕߏ߲ߘߋ ߟߊ߫߸ ߣߌ߫ ߕߙߊߓߊߕߟߋ ߛߋ߫ ߘߊ߫ ߘߎ߰ߘߟߊߕߍ߮ ߥߙߏ߬ߘߎ߮ ߘߐ߫߸ ߊ߬ ߣߌ߫ ߣߍߣߍ ߦߋ߫ ߞߐ߬ߘߎ߮ ߘߐ߫, ߊ߬ ߣߌ߫ ߣߴߊ߬ ߛߋ߫ ߘߴߊ߬ ߟߊ߫ ߞߊߡߊ߲ ߕߟߋ߬ߜߐߞߎ ߘߐ߫߸ ߣߍߣߍ ߘߌ߫ ߞߍ߫ ߘߎ߰ߘߟߊߕߍ߮ ߥߙߏ߬ߘߎ߮ ߘߐ߫߸ ߞߊ߬ ߕߙߊߓߊߕߟߋ ߞߍ߫ ߞߐ߬ߘߎ߮ ߘߐ߫. ߏ߬ ߞߐߝߟߌ ߣߊ߬ ߘߊ߫ ߡߎ߲߬ ߘߌ߫߸ ߏ߬ ߟߋ ߞߍ߫ ߘߊ߫ ߘߎ߰ߘߟߊߕߍ߮ ߥߙߏ߬ߘߎ߮ ߓߊ߲ߘߊߡߊߦߟߍߡߊ߲ ߥߎ߬ߛߎ ߖߊ߲߰ߧߊ ߘߌ߫ ߞߏߖߎ߯ߦߊ߫߸ ߞߊ߬ ߘߎ߰ߘߟߊߕߍ߮ ߞߐ߬ߘߎ߮ ߕߊ ߞߍ߫ ߓߊ߲ߘߊ߫ ߘߌߡߊ߲ ߘߌ߫ ߛߊ߫. ߤߐߞߎ ߥߙߏ߬ߘߎ߮ ߕߙߊ߫ ߘߐ߫ ߓߊ߲ߘߊߖߌߦߊ ߦߋ߫ ߡߊߦߟߍ߬ ߟߊ߫ ߞߐ߬ߘߎ߮ ߕߊ ߘߌ߫߸ ߤߊ߲߯ ߞߛߊߞߊ߫ ߃߀ ߖߊ߬ߕߋ߬. ߤߐߞߎ ߕߐ߲ߞߐߟߐ߲ (ߝߏߟߏ߲ߞߏ߲߬ߖߏ߲) ߠߋ߬ ߓߏ߲߬ߓߊ߫ ߕߟߋ߬ ߞߊ߲ߞߋ ߖߊ߯ߓߊߟߌ ߟߎ߬ ߘߐ߫߸ ߓߴߊ߬ ߦߋ߫ ߛߋ߫ ߟߊ߫ ߞߎߘߍ߫ ߁߆߀ ߓߏ߬ߙߌ߬ ߟߊ߫ ߕߎ߬ߡߊ߬ߙߋ߲ ߞߘߐ߫߸ ߏ߬ ߝߣߊ߫ ߓߐߢߐ߲߯ߡߊߟߌ ߦߋ߫ ߞߍ߫ ߟߊ߫ ߥߊ߯ߕߌ ߘߏ߫ ߟߎ߫ ߟߊ߫߸ ߊ߬ ߘߌ߫ ߞߍ߫ ߕߌ߲߬ߞߎ߬ߘߎ߲߬ ߡߊߓߍ߲߬ߣߍ߲ ߘߏ߫ ߘߐ߫ ߥߊ߯ߕߌ ߘߏ߫ ߟߎ߫ ߟߊ߫߸ ߊ߬ ߣߌ߫ ߥߊ߯ߕߌ߫ ߜߘߍ߫ ߟߎ߫ ߟߊ߫߸ ߊ߬ ߓߟߋ߬ߓߟߋ߬ߓߊ ߘߌ߫ ߛߋ߫ ߖߊ߯ߓߊߟߌ ߡߎ߰ߡߍ ߞߎ߲߬ߠߊ߬ߓߌ߬ߘߌ߲߬ ߠߊ߫.  ߊ߬ ߦߌ߬ߘߊ߬ ߣߍ߲߬ ߦߋ߫ ߞߏ߫ ߤߐߞߎ ߛߘߎ߬ߡߊ߲߬ ߦߋ߫ ߕߋ߬ߟߋ ߟߊ߫ ߥߎ߬ߛߎ ߡߍ߲ ߠߊ߫߸ ߊ߬ ߦߋ߫ ߟߊߥߟߏ߫ ߟߊ߫ ߥߊ߯ߕߌ ߏ߬ ߟߋ ߟߊ߫߸ ߣߴߊ߬ ߞߍ߫ ߘߊ߫ ߛߘߎ߲߬ߧߊ ߥߎ߬ߛߎ ߏ߬ ߟߊ߫߸ ߏ߬ ߟߋ ߝߣߊ߫ ߦߋ߫ ߥߙߊ߬ ߟߊ߫ ߖߊ߯ߓߊߟߌ ߝߊ߲߭ ߓߍ߯ ߟߊߛߐ߬ߘߐ߲߬.
ߤߐߞߎ ߝߏߟߏ߲ߞߏ߲߬ߖߏ߲ ߠߎ߬ (߂߀߁߈ ߞߊ߬ߙߌ߬ߝߐ) (ߢߍ ߣߴߊ߬ ߢߍ) ߤߐߞߎ ߜߊ߲߬ߜߊ߲߬ ߕߐ߲ߞߐߟߐ߲ ߠߎ߬
ߣߍߣߍߓߊ ߁߈/߂߀߁߂
ߣߍߣߍߓߊ ߂߅ ߂߀߁߂
ߥߊ߬ߛߌ߬ߥߙߊ ߆ ߂߀߁߈
ߞߎߓߊ߫ ߞߊ߲ߓߍ߲ ߥߟߊ߫ ߞߎ߳ߓߊ߫  (Spanish: República de Cuba [reˈpuβlika ðe ˈkuβa] (listen)), ߦߋ߫ ߕߌ߲߫ ߖߡߊߣߊ ߟߋ߬ ߘߌ߫ ߡߍ߲ ߡߊߟߐ߲ߣߍ߲߫ ߦߋ߫ ߞߎߓߊ߫ ߕߌ߲ ߡߊ߬߸ ߊ߬ ߣߌ߫ ߝߣߊ߫ ߌߛߑߟߊ߫ ߘߋ߫ ߟߊ߫ ߖߎߝ߭ߍ߲ߕߎߘ ߣߌ߫ ߕߌ߲߫ ߡߌߛߍ߲߫ ߛߌߦߊߡߊ߲߫ ߖߡߊߣߊ ߝߣߊ߫. ߞߎߓߊ߫ ߛߌ߰ ߦߙߐ ߦߋ߫ ߞߙߊߌߓ ߞߐ߰ߖߌ ߞߐ߬ߘߎ߮ ߟߋ߬ ߘߐ߫߸ ߡߍߞߛߌߞ ߖߌߘߏ߮߸ ߊ߬ ߣߌ߫ ߟߌ߲ߓߊ߲߫ ߡߊ߲ߞߊ߲ ߢߐ߲߮ߓߍ߲߫ ߦߌߟߊ. ߞߎߓߊ߫ ߦߋ߫ ߦߎߞߊߕߊ߲߫ ߕߌ߲ߓߛߌߞߌ (ߡߍߞߛߌߞ) ߕߟߋ߬ߓߐ ߟߋ߬ ߘߐ߫߸ ߊߡߍߙߌߞߌ߬ ߞߊ߬ߝߏ߫ ߝߌ߬ߟߊ߫ ߟߎ߫ ߥߙߏ߬ߘߎ߮ ߘߐ߫߸ ߝߑߟߏߙߌߘ ߣߌ߫ ߓߤߊߡߊߛ ߟߎ߫߸ ߤߌߛߑߔߊߢߐߟߊ߫ (ߤߊߌߕߌ߫\ߘߏߡߣߌߞߍ߲ ߞߊ߲ߓߍ߲) ߕߟߋ߬ߓߋ ߘߐ߫߸ ߊ߬ ߣߌ߫ ߖߡߊߌߞߊ߫ (ߗ߭ߡߊߌߞ) ߣߌ߫ ߞߊߌߡߊ߲߫ ߕߌ߲ ߠߎ߬ ߝߣߊ߫ ߞߐ߬ߘߎ߮ ߘߐ߫. ߤߝ߭ߊߣߊ߫ (,ߤߝ߭ߊߣ) ߠߋ߬ ߦߋ߫ ߛߏ ߓߍ߯ ߘߐ߫ ߓߟߋ߬ߓߟߋ ߣߌ߫ ߞߎߓߋߘߊ ߟߎ߫ ߘߌ߫ ߛߏ߫ ߞߎ߲ߓߊ߫ ߜߘߍ ߟߎ߫ ߝߣߊ߫ ߦߋ߫; ߛߊ߲ߕߌߦߊߜ߭ߏ߫ ߘߋ߫ ߞߎߓߊ߫ ߣߌ߫ ߞߊߡߊ߲ߜ߭ߎߍߦ ߟߎ߫ ߟߋ߬ ߘߌ߫. ߖߡߊ߬ߣߊ ߦߙߐ߫ ߢߣߊߡߊ (ߜߙߋߡߟߊ) ߦߋ߫ ߞߎߘߍ߫ ߝߘߎ߬ߓߍ߲߫ ߁߀߈߈߈߄ (ߡߟߌ߫ ߝߘߎ߬ߓߍ߲߫ ߄߂߄߂߆) ߟߋ߬ ߘߌ߫ (ߖߌߘߐߟߊ ߕߴߊ߬ ߘߐ߫)߸ ߞߏ߬ߣߌ߲߬ ߊ߬ ߣߌ߫ ߞߐߞߊ߲ߠߊ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߝߊ߲߬ߕߙߊ ߟߎ߬ ߟߊߞߊ߬ߝߏ߬ߣߍ߲ ߦߋ߫ ߞߎߘߍ߫ ߝߘߎ߬ߓߍ߲߫ ߃߅߀߇߃߀ (ߡߟߌ߫ ߝߘߎ߬ߓߍ߲߫ ߁߃߅߄߁߃) ߟߋ߬ ߘߌ߫. ߞߎߓߊ߫ ߟߋ߬ ߦߋ߫ ߞߙߊߌߓ ߞߊ߬ߝߏ߫ ߡߐ߰ߡߊ (ߡߐ߰ߡߊ߬ߦߙߐ) ߝߌߟߊߣߊ߲ ߘߌ߫ ߤߊߌߕߌ߫ ߞߐߝߍ߬߸ ߓߴߊ߬ ߛߌ߰ߓߊ߮ ߦߙߌߞߊ ߦߋ߫ ߡߐ߱ ߁߁ ߀߀߀ ߀߀߀ ߠߋ߬ ߘߌ߫.
ߘߎ߰ߞߟߏ ߡߍ߲ ߕߐ߯ ߦߋ߫ ߣߌ߲߬ ߓߌ߬ ߞߏ߫ ߞߎߓߊ߫߸ ߛߌߓߏߣߌ߫ ߕߊߌߣߏ ߡߌ߬ߙߌ߲߬ߘߌ ߟߎ߬ ߟߋ߬ ߡߊߞߍߣߍ߲ ߕߘߍ߬ ߦߋ߫ ߦߋ߲߬ ߛߊ߲߬ ߄߀߀߀ ߠߊ߫ ߌ.ߡ ߢߍߝߍ߬߸ ߦߊ߬ߣߴߊ߬ߟߎ߫ ߞߐ߲ߛߐ߲ߧߊ߫ ߕߐ߫ ߦߋ߫ ߊߛߌߔߊ߲ߞߊ ߟߎ߬ ߓߟߏ߫ ߝߊ߯ߘߐߞߍ߫ ߁߅߲ ߠߊ߫. ߊ߬ ߞߍ߫ ߘߊ߫ ߊߛߌߔߊ߲߫ ߥߙߎߣߍ ߘߌ߫ ߞߊ߬ߦߌ߯ ߝߊ߯ߘߐߞߍ߫ ߁߅߲ ߠߋ߬ ߟߊ߫߸ ߓߟߏߡߐ߯ߦߊ ߘߊߓߌ߬ߟߊ߬ ߘߊ߫ ߦߋ߲߬ ߁߈߈߂ ߟߋ߬ ߟߊ߫߸ ߝߏ߫ ߊߛߌߔߊ߲߫ ߣߌ߫ ߊߡߍߙߞߌ߫ ߞߟߍ ߟߋ߬ ߝߍ߬ ߁߈߉߈ ߠߋ߬ ߟߊ߫ ߛߊ߫߸ ߣߌ߫ ߞߎߓߊ߫ ߡߙߊ߬ ߘߊ߫ ߞߊ߬ߝߏ߫ ߘߍ߬ߣߍ߲ ߓߟߏ߫߸ ߊ߬ ߣߊ߬ ߘߊ߫ ߕߏ߫ ߘߍ߲ߖߘߍߟߦߊ ߛߐ߬ߘߐ߲߬ ߠߊ߫ ߁߉߀߂ ߟߊ߫. ߁߉߄߀ ߠߊ߫߸ ߞߎߓߊ߫ ߞߊ߬ ߛߌ߰ߞߊ߲߬ ߞߎߘߊ߫ ߓߌ߬ߟߊ߫ ߛߋ߲߬ߠߊ߫߸ ߞߏ߬ߣߌ߲߬ ߏ߬ ߞߊ߬ ߓߘߍ߬ߓߘߍ߬ߟߌ ߓߊߛߌ߯ߓߊߟߌߦߊ ߞߘߐߕߊ߬ ߞߊ߬ ߥߊ߫ ߛߴߊ߬ ߞߐߓߋ߫ ߡߊߦߟߍ߬ߣߍ߲ ߞߐߘߊ߲ ߘߐ߫ ߁߉߅߂ ߞߊ߬ߝߏ߬ ߖߊߛߏ߲ ߣߴߊ߬ ߞߐߝߟߌ߫ ߝߎߟߑߜ߭ߊ߲ߛߌߏ߫ ߓߊߕߌߛߑߕߊ߫ ߟߊ߫ ߖߊ߯ߟߌߞߦߊ߸ ߡߍ߲ ߠߊߥߟߏ߫ ߘߊ߫ ߞߐ ߟߊ߫ ߁߉߅߉ ߓߌ߲ߠߊߥߎߟߋ߲ ߠߊ߫ ߞߎߓߞߊ ߟߎ߬ ߟߊ߫ ߥߊ߬ߛߌ߬ߥߙߊ ߂߆ ߕߏ߰ߝߏ ߓߟߏ߫߸ ߞߎߓߊ߫ ߥߎ߬ߦߊ߲߬ߞߌ߬ߟߌ ߛߋ߲߬ߝߍ߫߸ ߡߍ߲ ߞߐߝߟߌ ߞߍ߫ ߘߊ߫ ߝߘߏ߬ߓߊ߬ߞߊ߲߬ߞߋ߫ ߡߙߊ ߓߌ߬ߟߊ ߘߌ߫ ߛߋ߲߬ߠߊ߫ ߝߌߘߍߟ ߞߊߛߑߕߙߏ߫ ߡߙߊ ߞߐ߬ߣߐߡߊ߬. ߖߡߊ߬ߣߊ ߕߘߍ߬ ߦߋ߫ ߛߊ߲ߞߊߢߐ߲߯ߦߊ߫ ߦߙߐ ߟߊ߫ ߘߌ߫ ߛߋ߬ߞߘߐ߬ ߞߟߍ (ߞߟߍ߬ ߛߎߡߊߣߍ߲) ߕߎ߬ߡߊ ߟߊ߫ ߛߏߝ߭ߌߦߋ ߘߍ߭ ߣߌ߫ ߞߊ߬ߝߏ߫ ߘߍ߬ߣߍ߲ ߠߎ߫ ߕߍ߫߸ ߝߕߌߝߏߘߏ߲߫ ߞߟߍ ߝߊ߲߭ ߕߘߍ߬ ߘߌ߫ ߛߋ߫ ߥߟߌ߬ ߟߊ߫ ߏ߬ ߕߎ߬ߡߊ ߟߊ߫ ߞߎߓߊ߫ ߡߛߌߟߌ߫ ߞߏߖߊ ߕߎ߬ߡߊ ߟߊ߫ ߁߉߆߂ ߟߊ߫. ߒ߬ߓߊ߬ ߛߏߝ߭ߌߦߋ ߘߍ߭ ߡߊ߬ߖߌ߮ ߕߎ߬ߡߊ ߟߋ߬ ߟߊ߫ ߛߊ߫߸ ߞߎߓߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߡߊߖߌ߰ ߘߊ߫ ߁߉߉߀ ߟߊ߫߸ ߏ߬ ߡߊߟߐ߲߫ ߕߐ߮ ߞߍ߫ ߘߊ߫ ߥߛߎ߬ ߞߙߍߞߙߍߣߍ߲ ߠߋ߬ ߘߌ߫. ߂߀߀߈ ߠߊ߫߸ ߝߌߘߍߟ ߞߊߛߑߕߙߏ߫ ߓߙߐߕߐ߫ ߘߊ߫ ߞߎߓߊ߫ ߡߊ߬ߙߊ ߞߐ߫ ߛߊ߲߬ ߄߉ ߖߊ߬ߣߍ߲ ߠߊ߫ ߞߏߟߌߞߏߟߌ߫߸ ߏ߬ ߞߴߊ߬ ߣߐ߬ߘߐߓߌ߬ߟߊ߬ ߘߴߊ߬ ߘߐ߯ߞߍ߫ ߙߊ߬ߎߟ ߞߊߛߑߕߙߏ߫ ߟߊ߫.
ߞߎߓߊ߫ ߦߋ߫ ߖߡߊ߬ߣߊ߬ ߕߜߋ߫ ߟߎ߫ ߟߋ߬ ߘߌ߫ ߡߍ߲ ߠߎ߬ ߦߋ߫ ߡߊߙߌߞߛߌߟߞߊ߫ ߟߋ߬ߣߌ߲߬ߣߌ߲ߠߞߊ ߞߙߎߞߊ߫ ߞߋߟߋ߲߫ ߝߘߏ߬ߓߊ߬ߞߊ߲߬ߞߋ߫ ߞߊߝߏ ߘߌ߫߸ ߡߍ߲ ߟߐ߬ߘߎ߮ ߦߋ߫ ߝߘߏ߬ߓߊ߬ߞߊ߲߬ߞߋ߫ ߞߙߎߞߊ ߢߍߟߐ ߘߌ߫ ߡߍ߲ ߛߘߌ߬ߣߍ߲߫ ߦߋ߫ ߛߌ߰ߞߊ߲ ߠߊ߫. ߓߘߍ߬ߓߘߍ߬ߟߌ ߘߐ߫ ߛߋ߲߬ߘߏ߲߬ߢߐ߲߰ߦߊ ߟߊߘߤߊ߬ߣߍ߲߫ ߕߴߊ߬ ߘߐ߫. ߞߎ߲߬ߠߊ߬ߝߏ߬ߠߌ߲߬ߞߏ ߞߎ߲߬ߠߊߛߘߌ߬ߟߌ (ߤߊ߲߯ ߞߊ߬ ߣߊ߬ ߛߋ߫ ߓߟߐߟߐ ߡߊߛߐ߬ߘߐ߲߬ߠߌ߲ ߡߊ߬) ߘߊ߲߬ߠߊߕߊ߬ߡߌ߲߬ߣߍ߲߫ ߦߋ߫߸ ߊ߬ ߣߌ߫ ߝߣߊ߫ ߝߐ߰ߓߍ߬ߞߊ߲߬ߞߋ߫ ߘߍ߲ߖߘߍߟߦߊ ߟߎ߬ ߦߋ߫ ߞߎ߲߬ߠߊߛߊ߬ߦߌ߫ ߟߊ߫ ߞߎߓߊ߫; ߘߊ߲߬ߕߍ߰ߟߊ߫ ߓߐߕߏ߲ߒߕߊ߲ ߟߎ߫ ߓߘߊ߫ ߞߎߓߊ߫ ߖߊ߬ߕߋ߬ ߖߡߊ߬ߣߊ߫ ߖߎ߮ ߘߏ߫ ߘߌ߫ ߝߊ߬ߣߊ߬ߦߊ ߞߊ߲ߠߊߓߌߟߊ ߟߊ߫. 
ߞߎߓߊ߫ ߦߋ߫ ߖߊ߬ߕߋ߬ ߟߊ߫ ߊߡߍߙߞߌ߬ ߟߊ߬ߕߍ߲ ߘߏ߫ ߟߋ߬ ߘߌ߫ ߟߐ߲ߠߌ߲ߦߊ ߓߟߏߡߊ߬. ߊ߬ ߦߋ߫ ߖߡߊ߬ߣߊ߬ ߛߌߦߊߥߙߍߡߊ ߟߋ߬ ߘߌ߫ ߡߍ߲ ߡߌ߬ߙߌ߲߬ߘߌ ߟߎ߫ ߟߊ߫ ߟߐ߲ߠߌ߲ߦߊ ߣߴߊ߬ߟߎ߫ ߝߊߘߌߦߊߓߐ ߟߎ߫ ߝߘߏ߬ߣߍ߲߫ ߦߋ߫ ߢߐ߲߮ ߡߊ߬ ߡߍ߲ ߠߎ߬ ߕߊ߬ߣߍ߲߫ ߦߋ߫ ߞߎ߲߭ ߝߘߏ߬ߣߍ߲߬ߢߐ߲߰ߡߊ ߟߎ߫ ߡߊ߬ ߸ ߦߏ߫ ߕߊߌߣߏ ߛߌߓߏߣߋ ߡߌ߬ߙߌ߲߬ߘߌ ߟߎ߫߸ ߊߛߌߔߊ߲߫ ߥߙߎߣߍߦߊ ߥߛߎ߬ߖߊ߲ ߞߊ߬ ߝߘߊ߬ߝߌ߲߬ ߓߟߏߡߐ ߟߎ߬ ߟߊߘߏ߲߬ ߦߋ߲߬߸ ߊ߬ ߣߌ߫ ߕߍߓߊ߯ߦߊ߫ ߘߐߜߙߐ߬ߣߍ߲ ߡߍ߲ ߘߏ߲߬ ߘߴߊ߬ߟߎ߫ ߣߌ߫ ߛߏߝ߭ߌߦߋ ߘߍ߭ ߕߍ߫ ߛߋ߬ߞߘߐ߬ ߞߟߍ ߕߎ߬ߡߊ ߟߊ߫. 
ߞߎߓߊ߫ ߦߋ߫ ߡߊ߲߬ߕߏ߲߫ ߘߍ߬ߣߍ߲ ߜߘߌߛߌߓߊ߮ ߛߌ߲߬ߝߏ߲ ߘߏ߫ ߟߋ߬ ߘߌ߫߸ ߞ߇߇ (G77)߸ ߛߝߊߓߊߟߌ ߕߏ߰ߝߏ (the Non-Aligned Movement)߸ ߊߝߙߌߞߌ߬ ߛߌ߲߬ߝߏ߲߬ߧߊ߬ߟߌ߸ ߞߙߊߌߓߎ߬ ߣߌ߫ ߖߐ߮ ߟߌ߲ߓߊ߲ ߞߊ߬ߝߏ ߟߎ߫߸ ߊ.ߟ.ߓ.ߊ (ALBA)߸ ߊ߬ ߣߴߊߡߍߙߌߞߌ߬ ߞߊ߬ߝߏ ߟߎ߬ ߟߊ߫ ߛߌ߲߬ߝߏ߲߬ߧߊ߬ߟߌ ߝߣߊ߫. ߥߊ߯ߕߌ ߣߌ߲߬ ߠߊ߫ ߕߊ߲߬߸ ߞߎߓߊ߫ ߦߋ߫ ߖߡߊ߬ߣߊ߬ ߕߜߋ ߟߎ߬ ߘߏ߫ ߟߋ߬ ߘߌ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߡߊߞߍ߲߰ߠߌ߲߫ ߞߎ߲߬ ߠߊ߫߸ ߞߵߊ߬ ߕߘߍ߬ ߞߎ߲ߝߊ߲ߓߐߟߌ ߟߋ߬ ߟߐ߬ߘߎ߮ ߓߏ߲߬ߓߊ߫ ߦߴߊ߬ ߡߊ߬ߞߐ߬ߙߐ߬ߙߐ߲߬ߠߌ߲ ߘߐ߫߸ ߊ߬ ߣߌ߫ ߛߋߞߏߦߊ߫ ߓߊ߯ߙߊ ߟߎ߬ ߟߊ߬ߝߏ߬ߦߌ߬ߟߌ߸ ߦߏ߫ ߟߌߞߐ߮߸ ߖߊ߲߬ߓߊ߸ ߊ߬ ߣߌ߫ ߞߊߝߋ ߟߎ߫. ߞߎߓߊ߫ ߦߋ߫ ߖߡߊ߬ߣߊ߫ ߘߝߐ߬ߡߊ ߟߋ߬ ߘߌ߫—ߝߘߏ߬ߓߊ߬ߞߊ߲߬ߞߋ߫ ߡߙߊ ߢߝߍߟߊ ߣߴߊ߬ ߞߐߝߍߟߊ ߝߌ߬ߟߊ ߓߍ߯ ߘߐ߫—ߡߍ߲ ߟߌ߬ߤߟߊ ߞߊߝߌ߬ߛߊ߫ ߖߡߊ߬ߣߊ ߕߐ߭ ߟߎ߬ ߘߌ߫ ߕߌ߲߬ߞߎߘߎ߲ ߘߐ߫ ߦߋ߲߬ ߡߊ߬ߞߐ߬ߙߐ߬ߙߐ߲߬ߠߌ߲ ߓߘߍ߬ߓߘߍ߬ߟߌ ߡߊ߬ߛߙߋ ߘߐ߫߸ ߦߏ߫ ߞߊ߬ߙߊ߲ ߡߊ߬ߘߎ߮ ߘߐ߫߸ ߘߋߣߍ߲߫ ߞߛߊߙߊ ߣߌ߫ ߝߊ߰ߡߎ߲߬ߠߌ߲ ߡߊ߬ߘߎ߮ ߘߐ߫ ߢߣߊߡߦߊ ߘߐ߫.
ߡߍߞߛߌߞ ߘߊ߲ߝߊߘߌ߫ ߖߊ߲ ߝߐߟߌ ߦߋ߫ ߞߊ߬ߝߏ߫ ߘߍ߬ߣߍ߲ ߡߍߞߛߌߞ ߟߋ߬ ߘߌ߫߸ ߡߍ߲ ߊߛߑߔߊ߲ߞߊ߲ ߦߋ߫ ߡߍߞߛߌߞߏ߬ ߋ߬ ߋߛߑߕߊߘߏ߫ ߎ߳ߣߌߘߏ߬ ߡߋߞߛߌߞߊߣߏ߬ ߟߋ߬ ߘߌ߫ ߥߟߊ߫ EUM (ߞ.ߘ.ߡ)߸ ߦߋ߫ ߊߡߋߙߌߞߌ߬ ߞߐ߬ߘߎ߮ ߥߙߏ߬ߘߎ߮ ߞߊ߬ߝߏ ߘߏ߫ ߟߋ߬ ߘߌ߫. ߓߐߕߏ߲ ߦߴߊ߬ ߣߌ߫ ߜ߭ߎߊߕߍߡߟߊ߫ ߣߌ߫ ߓߋߟߌߖ߭ ߟߎ߫ ߕߍ߫ ߕߟߋ߬ߓߐ-ߥߙߏ߬ߘߎ߮ ߘߐ߫߸ ߊ߬ ߣߌ߫ ߊߡߋߙߌߞߌ߬ ߞߊ߬ߝߏ߫ ߘߍ߬ߣߍ߲ ߕߍ߫ ߞߐ߬ߘߎ߮-ߕߟߋ߬ߓߋ߸ ߊ߬ ߦߋ߫ ߡߍߞߛߌߞ ߖߌߘߏ߮ ߣߌ߫ ߞߙߊߦߌߓ ߘߊ ߟߊ߫ ߕߟߋ߬ߓߐ ߘߐ߫߸ ߊ߬ ߣߌ߫ ߖߐ߮ ߟߌ߲ߓߊ߲ ߕߍ߫ ߥߙߏ߬ߘߎ߯ ߘߐ߫.
ߊ߬ߟߋ ߟߋ߬ ߦߋ߫ ߘߎߢߊ߫ ߖߡߊ߬ߣߊ ߁߄߲ ߘߌ߫ ߘߎ߰ߞߣߍ ߘߐ߫߸ ߞߎߘߍ߫ ߝߘߎ߬߬ߓߍ߲߫ ߞߋ߲߬ߥߟߎ߫ ߝߌ߬ߟߊ߫ ߡߊߜߍ߲ ߘߐ߫. ߊ߬ ߛߌ߰ߓߊ߮ ߖߊ߬ߕߋ߬ߛߎ߬ߓߐ߬ߣߍ߲ ߞߍ߫ ߘߊ߫ ߡߐ߱ ߞߋ߲߬ߥߟߎ߬ ߁߃߀,߅ ߟߋ߬ ߘߌ߫ ߂߀߁߈ ߠߊ߫ ߡߊ߲߬ߕߏ߲߫ ߘߍ߬ߣߍ߲ ߛߌ߲߬ߝߏ߲߬ߧߊ߬ߟߌ ߓߟߏ߫߸ ߡߍߞߛߌߞ ߛߙߊߛߌ߰ߣߍ߲߬ ߦߋ߫ ߘߎߢߊ߫ ߛߝߊ߫ ߁߁߲ ߠߋ߬ ߘߐ߫ ߖߡߊ߬ߣߊ߬ ߞߎ߲ߓߊ߫ ߖߡߊ߬ߓߊ߬ߕߌ߰ߦߊ ߘߐ߫. ߡߍߞߛߌߞߌߞߊ %߉߈ ߓߍ߯ ߦߋ߫ ߊߛߑߔߊ߲ߞߊ߲ ߠߋ߬ ߝߐ߫ ߟߊ߫߸ ߡߐ߱ ߞߋ߲߬ߥߟߎ߬ ߇ ߣߌ߫ ߞߐ߫ (ߝߊߦߌߘߊ߫ %߆) ߟߎ߬ ߦߋ߫ ߘߎ߰ߙߋ߲߬ߞߊ߲ ߠߎ߬ ߝߐ߫ ߟߊ߫: ߡߍߞߛߌߞ ߞߎ߬ߙߎ߲߬ߘߎ ߓߘߴߊ߬ߟߎ߬ ߡߊߟߐ߲߫ ߝߊ߬ߛߏ߬ ߞߊ߲ ߠߎ߬ ߘߌ߫ ߞߊ߬ߦߌ߯ ߂߀߀߃ ߟߊ߫߸ ߒ߬ߞߵߊ߬ ߛߌ߫ ߡߊ߫ ߞߍ߫ ߛߓߍߘߊ߫ ߟߊ߫ ߞߊ߲߫ ߘߌ߫ ߡߎߣߎ߲߬. ߓߘߍ߬ߓߘߍ߬ߟߌ߬ ߓߟߏߡߊ߬߸ ߡߍߞߛߌߞ ߦߋ߫ ߞߊ߲ߓߍ߲߫ ߛߌ߰ߞߊ߲߬ߠߊ߬ߞߊ ߞߙߎߝߡߊ ߟߋ߬ ߘߌ߫ ߞߊ߲ߕߌߦߊ ߣߊߡߎ߲ ߞߘߐ߫߸ ߡߍ߲ ߛߏ߯ߙߏߣߍ߲߫ ߦߋ߫ ߞߊ߬ߝߏ߬ ߓߌߛߓߊ߬ ߣߌ߫ ߝߌ߬ߟߊ߬ ߘߌ߫߸ ߞߊ߬ߝߏ߬ߦߊ ߡߊ߬ߘߎ߮ ߦߴߊ߬ ߓߌߛߓߊ߬ ߣߌ߫ ߞߋߟߋ߲ ߠߎ߬ ߓߟߏ߫߸ ߡߍߞߛߌߞߏ߫ ߡߴߊ߬ ߟߐ߬ߘߎ߮ ߛߐ߬ߘߐ߲߬ ߞߊ߬ߝߏ߬ߦߊ ߘߐ߫߸ ߓߴߊ߬ߟߋ ߟߋ߬ ߦߋ߫ ߞߊ߬ߝߏ߬ ߃߂ ߟߎ߬ ߞߎߓߋߘߊ ߘߌ߫. ߡߐ߱ ߓߌ߬ߟߊ ߡߍߞߛߌߞ߸ ߏ߬ ߘߌ߫ ߛߋ߫ ߛߊ߲߬ ߃߀߀߀߀ ߓߐ߫ ߟߊ߫ ߓߌ߬ ߢߍ߫. ߟߐ߲ߣߌ߲ߦߊ߫ ߟߊߛߓߊߕߌ ߛߊ߲߬ ߥߊ߯ ߦߙߌߞߊ ߞߐ߫߸ ߊߡߋߙߌߞߌ߬ ߟߐ߲ߣߌ߲ߦߊ ߓߍ߲߬ߘߐ (mesoamericain) ߟߎ߬ ߞߵߊ߬ߟߎ߫ ߞߎ߲߬ߓߐ߫߸ ߊ߬ ߣߴߊߡߋߙߌߞߌ߬ ߕߌ߬ߢߍ߬ߞߏ߲ߞߏ ߞߐ߬ߘߊ (oasisaméricain). ߊ߬ߟߎ߬ ߣߌ߫ ߋߙߐߔߎߞߊ ߟߎ߬ ߟߊ߫ ߓߌ߬ߟߊ߬ߢߐ߲߰ߡߊ߬ ߝߟߐ ߢߍ߫߸ ߛߏߡߐ߯ߦߊ߫ ߓߐߣߍ߲ߢߐ߲߰ߡߊ ߟߎ߬ ߕߘߍ߬ ߦߋ߫ ߦߋ߲߬߸ ߦߏ߫ ߏߟߑߡߋߞ ߟߎ߫߸ ߕߏߟߑߕߍߞ ߟߎ߫߸ ߖ߭ߊߔߏߕߍߞ ߟߎ߫߸ ߡߦߊ ߟߎ߬߸ ߊ߬ ߣߌ߫ ߊߖ߭ߑߕߍߞ ߟߎ߫. ߊߛߑߔߊ߲߫ ߞߊ߬ ߡߍߞߛߌߞ ߕߋߣߏߗߑߕߌߕߑߟߊ߲߫ ߡߊߜߐ߬ߙߐ߲߬ߞߕߐ߫ ߞߵߏ߬ ߟߊߓߊ߲߫ ߊ߬ ߞߐ߲ߛߐ߲ߧߊߟߌ ߡߊ߬߸ ߡߍ߲ ߥߊ߫ ߘߊ߫ ߟߊߓߊ߲߫ ߊߛߑߔߊ߲߫ ߞߎߘߊ߫ ߡߊ߲߬ߛߊ߬ߦߊ ߛߙߍߞߍߦߊ ߡߊ߬. ߊ߬ ߓߊ߲ ߞߐ ߘߐ߫ ߛߊ߲߭ ߃߀߀ ߞߍ߫ ߟߴߊߛߑߔߊ߲߫ ߠߊ߫ ߞߐ߲ߛߐ߲ߧߊߟߌ ߘߐ߫߸ ߊ߬ߟߎ߫ ߞߊ߬ ߘߍ߲ߒߖߘߍߟߦߊ߫ ߞߟߍ ߘߏ߫ ߘߊߡߌ߬ߣߊ߫ ߊߛߑߔߊ߲߫ ߞߊ߲ߡߊ߬ ߁߈߁߀ ߠߊ߫߸ ߏ߬ ߟߋ ߥߊ߫ ߘߊ߫ ߟߊߓߊ߲߫ ߊ߬ߟߎ߬ ߟߊ߫ ߝߘߊߟߌ ߟߊߥߊ߲߬ߞߊ ߡߴߊߛߑߔߊ߲߫ ߡߊ߬ ߁߈߁߀ ߠߊ߫߸ ߞߊ߬ ߡߍߞߛߌߞ ߞߊ߬ߝߏ ߛߌ߲ߘߌ߫߸ ߞߣߊ߬ ߕߏ߫ ߓߐ߫ ߟߊ߫ ߞߎ߲߬ߠߊ߬ߦߋߙߋ߲ ߘߌ߫ ߁߈߂߁ ߠߊ߫. ߞߊ߬ߝߏ ߞߊ߬ ߝߊ߯ߘߐߞߍ߫ ߕߟߊ ߞߍ߫ ߓߘߍ߬ߓߘߍ߬ߟߌ ߣߌ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߓߊߛߌ߯ߓߊߟߌߦߊ ߘߐ߫߸ ߞߊ߬ ߝߘߊ߫ ߝߐߢߐ߲߯ߞߐ߫ ߓߐߣߍ߲ߢߐ߲߰ߡߊ ߟߎ߬ ߟߊ߫߸ ߊ߬ ߣߌ߫ ߊߛߑߔߊ߲߫ ߠߊ߫ ߛߊ߯ߛߊ߯ߟߌ ߡߊߜߐ߬ߙߐ߲߬ߞߕߐ߬ ߞߏ ߘߐ߫ ߁߈߂߉ ߟߊ߫߸ ߛߍ߲߬ߞߍ߬ߘߍ߲߬ ߞߟߍ߸ ߞߊ߬ߝߏ ߘߍ߬ߣߍ߲ ߞߟߍ߬ߢߐ߲߰ߦߊ߸ ߣߊ߲߬ߕߊ߲߬ ߞߟߍ߸ ߝߊ߬ߙߊ߲߬ߛߌ߬ ߟߊ߫ ߕߍߝߘߊߟߌ߸ ߞߊ߲ߓߍ߲߫ ߛߓߊ߬߸ ߊ߬ ߣߌ߫ ߡߊ߲߬ߛߊ߬ߟߊ߫ ߝߌ߬ߟߊ߬. ߔߐߙߑߝߣߌߦߏ ߘߌ߬ߦߊߖ߭ ߟߊ߫ ߞߊ߲ߕߌ߯ߦߊ ߕߎ߬ߡߊ ߟߊ߫߸ ߖߡߊ߬ߣߊ ߞߊ߬ ߛߋ߲߬ߝߊ߬ ߓߊ߫ ߞߍ߫ ߢߡߊߦߟߍߡߊ߲ߠߌ߲ ߡߊ߬ߘߎ߮ ߣߌ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߟߐ߬ߘߎ߮ ߟߎ߬ ߘߐ߫. ߘߌ߬ߦߊߖ߭ ߟߊߥߟߏ߫ ߘߊ߫ ߥߎ߬ߦߊ߲߬ߞߌ߬ߟߌ ߘߏ߫ ߛߋ߲߭ߝߍ߬ ߁߉߁߀ ߠߊ߫߸ ߡߍ߲ ߞߎ߲߬ߝߊ߮ ߞߍ߫ ߘߊ߫ ߁߉߁߇ ߛߌ߰ߞߊ߲ ߘߌ߫߸ ߊ߬ ߣߌ߫ ߞߊ߬ ߓߌ߲߭ ߓߘߍ߬ߓߘߍ߬ߟߌ߬ ߞߊ߲ߞߋ ߘߐߓߍ߲߬.ߡߍߞߛߌߞ ߦߋ߫ ߘߎߢߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲߬ ߝߊ߲߬ߞߊ ߡߎ߬ߥߊ߲߬ ߝߟߐ ߛߙߍߘߍ ߘߐ߫ ߟߋ߬ (߁߅߲ ߞ.ߥ.ߢ  ߘߐ߫߸ ߘߟߊ ߥߟߎ߬ߡߊ߬ ߁ ߁߄߉ ߢߐ߲߰ ߂߀߁߇ ߟߊ߫). ߣߴߊ߬ ߛߎߡߊ߲߫ ߘߊ߫ ߛߊ߲߬ߠߌ߲߬ ߝߊ߲ߞߊ ߡߊ߬߸ ߊ߬ ߟߊ߫ ߞ ߥ ߢ ߦߋ߫ ߟߐ߬ߘߎ߰ ߁߁߲ ߠߋ߬ ߘߴߌߕߊߟߌ߫ ߢߍ߫߸ ߏ߬ ߡߍ߲ ߦߋ߫ ߁߅߲ ߘߴߏ߬ ߘߐ߫. ߡߍߞߛߌߞ ߟߋ߬ ߦߋ߫ ߘߎߢߊ߫ ߕߊߖߌ߫ ߟߊߥߟߏߟߊ ߞߐ߬ߣߐ߲߬ߘߐ߬ߣߊ߲ ߘߌ߫߸ ߊ߬ ߣߌ߫ ߥߊߘߌߜߍ ߟߊߥߟߏߟߊ ߝߟߐߡߊ ߘߌ߫. ߝߊ߲߬ߞߊ߫ ߖߘߍ߬ߡߊߛߐ߬ߘߐ߲߬ߣߍ߲߸ ߝߊ߲߬ߞߊ߬ ߕߟߊߒߕߍ ߘߎߢߊ߫ ߞߊߓߋ ߟߊ߫߸ ߊ߬ ߣߌ߫ ߕߌ߲߬ߞߎߘߎ߲ ߝߊ߲߬ߞߊ߬ߡߊ ߘߏ߫, ߡߍߞߛߌߞ ߟߋ߬ ߦߋ߫ ߞߊ߬ߝߏ߬ ߝߟߐ ߘߌ߫ ߡߍ߲ ߘߏ߲߬ ߘߊ߫ (OCDE) ߘߐ߫. ߊ߬ ߛߙߊߛߌ߰ߣߍ߲߬ ߦߋ߫ ߘߎߢߊ߫ ߖߡߊ߬ߣߊ ߘߍ߲߰ߦߟߊ߬ ߞߎߘߊ ߟߎ߬ ߛߙߍߘߍ ߘߐ߫߸ ߞߌߢߍ߲߫ ߜߍߓߏ߲ ߕߊ߫ ߛߙߊߛߌ߯ߟߌ ߘߐ߫߸ ߞߴߊ߬ ߦߋ߫ ߖߡߊ߬ߣߊ ߛߐ߬ߘߐ߲߬ߘߊ ߟߊߞߢߊߣߍ߲ ߛߊ߲ߘߐߕߊ ߘߏ߫ ߟߋ߬ ߘߌ߫. ߊ߬ ߟߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߝߊ߲߬ߓߊ ߜߋ߲߭ߞߘߎ߬ߣߍ߲߫ ߦߋ߫ ߞߊ߬ߝߏ߫ ߘߍ߬ߣߍ߲ ߕߊ ߟߋ߬ ߟߊ߫߸ ߊ߬ ߕߍ߬ߘߍ ߘߐ߫ (l'alena) ߘߐ߫. ߘߎߢߊ߫ ߞߎ߲ߝߊ߲ߓߐߟߌ (ߕߎߙߌߛߡ) ߛߌ߲߬ߝߏ߲߬ߧߊ߬ߟߌ ߕߊ߫ ߝߐߟߌ߫ ߘߐ߫߸ ߞߏ߫ ߡߍߞߛߌߞ ߟߋ߬ ߦߋ߫ ߥߊߦߙߐ߫ ߝߟߐ ߘߌ߫ ߊߡߍߙߌߞߌ߬ ߟߊ߬ߕߍ߲߫߸ ߊ߬ ߣߌ߫ ߁߃߲ ߘߌ߫ ߘߎߢߊ߫ ߞߊߓߋ ߟߊ߫. ߊ߬ ߣߌ߫ ߖߡߊ߬ߣߊ߬ ߁߇ ߡߍ߲ ߠߎ߬ ߓߐ߰ߝߍ߬ߞߊ߲ߞߋ ߛߌߦߊߡߊ߲߫ ߖߊ߯ߓߊߟߌ ߞߊ߲߬ (ߘߎߢߊ߫ ߓߐ߰ߝߍ߬ߛߊ߲ߘߐ %߁߀ ߞߵߊ߬ ߛߌ߰ ߁߂ ߟߎ߬ ߦߋ߫ ߡߍ߲ ߘߐ߫߸ ߊ߬ ߣߌ߫ ߣߌߡߊ ߛߎ߯ߦߊ߫ ߥߊ߯ ߁߂ ߦߋ߫ ߡߍ߲ ߲ ߘߐ߫), ߟߐ߲ߣߌ߲ߦߊ ߞߍߦߙߐ߫ ߃߃ ߦߴߊ߬ ߘߐ߫ ߥߟߊ߫ ߛߎ߲ߞߎ߲ ߡߍ߲ ߓߘߊ߫ ߛߙߍߘߍߦߊ߫ ߡ.ߟ.ߛ.ߟ.ߟ.ߟ ߓߟߏ߫ ߡߐ߰ߦߊ ߝߘߏ߬ߓߊ߬ߗߍ ߘߏ߫ ߘߌ߫. 
ߡߊ߲߬ߕߏ߲߫ ߘߍ߬ߣߍ߲ ߠߊ߫ ߂߀߁߃ ߘߊ߲߬ߕߍ߰ߟߌ ߘߐ߫ ߡߐ߱ ߟߊߛߓߊ߬ߕߌ߬ߟߌ ߍ߬ߟ ߊߛߊ߲ߛߏ ߘߍ߬ߟ ߞߊ߲߬߸ ߡߍߞߛߌߞ ߟߊ߫ ߡߐ߰ߦߊ ߛߓߊ߬ߕߌ߬ߟߌ ߡߊߦߟߍ߬ ߘߊ߫ ߞߊ߬ ߛߋ߫ ߘߊ߲ߕߊ߫ ߀.߇߇߅ ߘߐ߫߸ ߊ߬ ߣߌ߫ ߞߊ߬ ߟߐ߬ߘߎ߰ ߆߁߲ ߡߊߡߙߊ߬ ߘߎߢߊ߫ ߞߊߓߋ ߟߊ߫ (ߍ߲ߘߏߣߛߌ߫ ߘߊߝߍ߬߸ ߕߎߙߑߞߌ߫߸ ߕߊߌߟߊ߲ߘ߸ ߊ߬ ߣߌ߫ ߊߝߙߌߞߌ߬ ߥߙߏ߬ߘߎ߮ ߟߎ߬)߸ ߞߵߊ߬ ߕߘߍ߬ ߁߉߈߀ ߠߊ߫߸ ߊ߬ ߟߊ߫ ߡߊ߬ߛߙߋ ߕߘߍ߬ ߕߴߊ߬ ߡߊߦߟߍ߬ ߟߊ߫ ߝߏ߫ ߘߊ߲ߕߊ߫ ߀.߅߉߈ ߘߐߙߐ߲߫ ߠߊ߫. ߡߍߞߛߌߞ ߦߋ߫ ߘߎߢߊ߫ ߛߌ߲߬ߝߏ߲߬ߧߊ߬ߟߌ ߛߘߍߡߊ߲߫ ߠߎ߫ ߘߐ߫߸ ߦߏ߫ ߡߊ߲߬ߕߏ߲߫ ߘߍ߬ߣߍ߲߸ ߘߎߢߊ߫ ߖߊ߬ߥߏ ߛߌ߲߬ߝߏ߲߬ߧߊ߬ߟߌ ߘ ߖ ߛ߸ ߊ߬ ߣߌ߫ ߞ߂߀. ߡߍߞߛߌߞ ߕߘߍ߬ ߦߋ߫ ߊߡߋߙߌߞߌ߬ ߞߐ߬ߘߎ߮ ߝߊ߬ߟߋ߲߬ߢߐ߲߰ߠߊ ߓߍ߲߬ߘߐ ߘߐ߫ (ALENA ߥߟߴߊߛߑߔߊ߲ ߘߐ߫ TLCAN߸ ߊ߲߬ߜ߭ߌߟߋ ߘߐ߫ « NAFTA ») ߝߏ߫ ߞߊ߬ ߥߴߊ߬ ߛߌ߰ ߂߀߁߈ ߠߊ߫. ߓߍ߲߬ߘߐ ߏ߬ ߣߐ߬ߘߐߓߌ߬ߟߊ߬ ߘߊ߫ ߞߣߊߘߊ߫ ߣߌ߫ ߞߊ߬ߝߏ߫ ߘߍ߬ߣߍ߲ ߣߌ߫ ߡߍߞߛߌߞ ߟߎ߫ ߟߊ߫ ߓߍ߲߬ߘߐ ߟߊ߫ (ACEUM) ߟߊ߫ ߂߀߁߈ ߞߏߟߌ߲ߞߏߟߌ߲ ߠߊ߫.
