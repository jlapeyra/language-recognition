Сара Берна́р (фр. Sarah Bernhardt; төрүттүнгенинден Генриетт Розин Бернар, фр. Henriette Rosine Bernard; 1844ч 11а 22х, Париж, Франция — 1923ч 03а 26х) — француз актриса, чээрбиги вектиң эгезинде Сара Бернарны "төөгүде эң-не алдарлыг актриса" деп адап турган. Европаның сценаларынга чедиишкиннерини 1870 чылдарда чедип алган, ооң соонда Америкага триумфалдыг гастрольдарын эттирген. Актрисаның ажылдарының аразында колдуунда шыңгыы драмага хамаарышкан рольдар бар, ооң түңнелинде актрисага "Божественная Сара" деп шоланы тывыскан. Ооң адынга Венерада Бернар деп кратер адаттынган.
Сара Бернар 1844 чылдың октябрь 22-де Парижке төрүттүнген. Авазы — Юдифь (соонда Юлия) Бернар (1821, Амстердам — 1876, Париж) — еврей өг-бүледен үнген болгаш коммивоярж Мориц Барух Бернард биле Сара Гиршттиң уруу. 1835 чылдан тура Юдиф, ооң 4 кыс дуңмазын болгаш акызын соңгу-иези Сара Кинсберг азырап өстүрген (1809—1878).
Келир үениң актрисазының ачазы билдинмес болуп арткан. Чамдыкта актрисаның ачазы кылдыр француз флоттуң офицери Поль Морель деп база санап турар. Өске чугаа биле алырга актрисаның ачазы Эдуард Бернар деп турар.
Францияже чедип келириниң мурнунда, Юдиф модистка болуп ажылдап турган. Ынчалза-даа ол, Парижке куртизанка болур орукту шилип алган.
 
Микеланджело Буонарроти (долу ады Микела́нджело ди Лодови́ко ди Леона́рдо ди Буонарро́ти Симо́ни; также Микельанджело[1]; итал. Michelangelo di Lodovico di Leonardo di Buonarroti Simoni; 6 март 1475, Капрезе, Флорентий республика — 18 февраль 1564, Рим)  — итальян скульптор, чурукчу, архитектор, шүлүкчү. Бедик Катап сайзырал болгаш эртеги барокконуң үезиниң эң улуг мастерлериниң бирээзи, ону архитектурада «барокконуң адазы» деп адап турар[2].
Ооң ажылдарын Катап сайзырал үезиниң уран чүүлүнүң эң бедик чедиишкини деп ол дириг чорда-ла ынчаар санап турган [3]. Микеланджело 89 хар чурттаан. Ооң чуртталгазының болгаш чогаадыкчы ажылының дугайында дыка хөй документилер арткан.
Эң сураглыг скульптурлуг ажылдары  — «Давид», «Бахус», «Пьета», Моисей, Лия база Рахильдиң тураскаалдары.
Микеланджелонуң баштайгы намдарының бижикчизи Джорджо Вазари мынча деп бижип турган: «Давид амгы-даа, бурунгу-даа үениң, грек-даа, рим-даа статуяларның алдарын хунаап апарган»[4]. Эң улуг ажылдарының бирээзи Сикстин капеллазының дээвирин чурааны болур. Гёте мынча деп бижип турган: «Сикстин капелланы көрбейн чыткаш, чаңгыс кижи чүнү кылып шыдаарын чугаалаары берге»[5].
Микеланджело  1475 чылдың март 6-да Тоскананың Капрезе деп черге төрүттүнген. Ооң ачазы ядыыраан флорентий ызыгууртан Лодовико Буонарроти (итал. Lodovico (Ludovico) di Leonardo Buonarroti Simoni) (1444—1534) деп кижи чораан[6].  Уильям Уоллес мынча деп бижип турган[7]:
Авазы Франческе ди Нери дель Миниато ди Сиена (итал. Francesca di Neri del Miniato di Siena) дугайында Микеланджело ачазы-биле болгаш акылары-дуңмалары-биле чагаалажыышкынында чаңгыс-даа сагынмаан болуп турар[8][9].
Лодовико Буонарроти бай эвес турган болгаш, хөй ажы-төлүн азырап шыдавайн барганы-биле, Микеланджелону Тополина деп фамилиялыг өг-бүлеге берипкен.
1488 чылда ооң ачазы оглунуң сонуургалын канчап-даа чадап кааш, Доменико Гирландайо деп чурукчунуң мастерскаязынга апарып каан[10]. Микеланджело аңаа кол материалдар болгаш техникалар-биле таныжып алыр аргалыг болган[11].
Аңаа бир чыл хире ажылдаан. Ооң соонда Микеланджело  Бертольдо ди Джованни деп скульпторнуң мастерскаязынче кирип алган, ону Лоренцо де Медичи деп кижи акша-биле хандырып турган. Медичи Микеланджелонуң салым-чаяанныын эскерип, ону ажаап карактап турар[12][13].
1501&nbsp;чылда Микеланджело Флоренцияже эглип келгеш, «алтаря Пикколомини» биле «Давид» деп скульптурлуг ажылдарын кылган. 1503 чылда «Двенадцать Апостолов», «Святым Матфеем» деп ажылдарын кылган. 1503—1505 чылдарда «Мадонна Дони», «Мадонна Таддеи», «Мадонна Питти» и «брюггерская Мадонны» деп ажылдарын кылган. 1504&nbsp;чылда «Давид» деп ажылын дооскан.
1508 чылда Микеланджело Юлия II императорнуң дилээ-биле Римче Сикстин капеллазын чурууру-биле чорупкан, ону 1512 чылдың октябрьга чедир кылып келген.
Микеланджело 1564 чылдың февраль 18-те Римге чок болган[14].
Орус дылда
Өске дылдарда
Вергилий, Пу́блий Верги́лий Маро́н (лат. Publius Vergilius Maro; б. э. ч. 70 чылдың октябрь 15, Вирджилио Мантуя чаны — б. э. ч. 19 чылдың сентябрь 21 , Бриндизи) — Бурунгу Римниң эң улуг шүлүкчүлериниң бирээзи. «Мантуан куу» деп аттыг.
АЛЕКСА́НДР МАКЕДО́Н, Алдарлыг Алек­сандр III (грек. Ἀλέξᾳνδρος Γ′ ὁ Μέγας) (356, Пел­ла – б.э.ч. 323, Ва­ви­лон) – Македонияның хааны (б.э.ч. 336 чыл), тергиин шериг баштыңчызы. Фи­лип­п II-ниң оглу. 343 чылдан тура 3 чыл дургузунда Александр Македоннуң кижизидикчи башкызы Аристотель турган, ол философия, медицина дээш оон-даа өске эртемнерге өөредип, грек чогаалга хандыкшылын өөскүткен. Филлип оглун эрте чажындан тура-ла күрүнениң база шериг-албан айтырыгларынче хаара тудуп эгелээн. Биче чажындан тура Александр Македон ат алдарлыг улуг маадыр болуксаар турган, ол дидим, ынчалза-даа улуг айтырыглар шиитпирлээрде бичии турум, шынгыы. Өске кижилерге хамаарылгазы каржы, дужааган аажы чаңныг, а чамдыкта  чымчак сеткилдиг, экииргек-даа апаар. Ону өскелерден ылгалдырып турар чүүл дээрге ооң сонуургаа. Бүдүн чурталгазының дургузунда билиглерже чүткүп, билбес чүвезин өөренип көрүп, кыдыг-кызыгаары чок улуг сорулгаларлыг турган. 
Хаанның эрге-чагыргазын хүлээп ап тура, Александр Македон ачазын эндээн өлүрүкчүлер-биле, база хаан дүжүлгезинче кордакчыларны  шаажылап, аайлап каавыткан. Бүдүн чылдың дургузунда ол иштики удурланыкчы бөлүктү узуткап, фракий база иллирий аймактарны, тура халышкан грек хоорайларны оожуктургаш, Фиваны когунга чедир узуткап үрээш, ооң чурттакчы чонун кулдар кылдыр саткылап чоргузупкан. 334 чылдың чазында Александр Македон Геллеспонту (Дарданеллдер) кешкеш чөөн чүкче походу-биле Персияже дайын-чааны эгелеп чорупкан. Ахеменидтерге удур чоргускан поход албан-ёзузу-биле азиат гректерни перстерниң эрге-чагыргазындан хостап, база гректер-биле перстерниң аразында дайын үезинде  гректерниң ыдыктыг черин дорамчылап турганы дээш өжээн негеп турган. Грек-македон шеригге 30 хире муң чадаг шериг база 5 хире муң аъттыг шериг санаттынып турган. Перстерниң аг-шерии оон хөй-даа болза, өөредилге база ок-чепсек талазы-биле гректерниң шерии ажып турган. Александр Македоннуң 334 чылдың майда Граник деп хем чанынга бир дугаар тиилелгези Биче Азияже орукту ажыткан. 333 чылда ол соңгу талакы Сирияны эжелеп, 332/331 чылдарда Египетти эжелээн.
331 чылдың чазында А. М. аг-шерии Вавилон биле Сузты эжелеп, походун уламчылап эвээш эвес девискээрлерни чаалап алган: Гиркания, Парфия, Ария, Дрангиана база Арахосия. 327 чылда А. М. Индияже походтуг углапкан. Удурланыкчылар орук ара хөй болган-даа болза, тарамык-тарамык таварышкан болгаш А. М. аг-шериинге күш четпээннер. Инд хемниң чанында улуг девискээрлерни чаалап алган. 324 чылда поход төнүп, А. М. шериинниң чүгле дөртүң бир кезии чанып келген (Плутархтың бижип турары-биле). 10 чылдың дургузунда уламчылап келген походта дайынчылар барык 19 муң км. девискээрни эрткеннер. А. М. үндезилеп тургускан күрүнези (төвү Вавилон) Египеттен тура Инд хемниң эриктеринге дээр база Кара далайдан Персид ээтпекке чедир чаптылы берген.
Дайынчы чедиишкиннери А. М. девискээрин улам улгаттырып, ооң-биле удуртулга ажылын чорудуп эгелээрин негеп эгелээн, чүге дизе ооң хөй чаалап алган девискээрлери тоо-быдаргай, уттурганнарның база тиилекчилерниң аразында чөрүлдээлер  чорбушаан турган. А. М. күрүнезиниң административтиг системазынче улуг өскерлиишкиннерни киирип, шериг саң-хөө башкарылгазын аңгылап, дээш улуг ажылды чоруткан. А ооң кол кичээнгейин шериг айтырыы эжелеп турган: ол барык 30 муң аныяк перс. оолдарны өөредип киирген. А. М. улаштыр барыын чүкче походка белеткенип турган, белеткели кидин-түлүк чоруп турда ол хенертен халыын аарыг-биле аарааш чок болган ( өске чугаа-биле алырга - хоранаттырып алган).
Конфуцианство өөредии Кыдат чурттунуң төөгүзүнге, культуразынга болгаш ооң аңгыда социал-политиктиг төөгүзүнге эвээш эвес рольду ойнааан. Конфуцианство өөредигниң үндезилекчизи Эрте-бурунгу Кыдаттың угаакчы Кун-цзы деп санатынып турар, ооң өске ады – Конфуций (б.э.ч. 551-479 хире чч). Ол социал үндезин өскерилгелер болуп турар уеде чурттап турган, ол дээрге Чжоу династияның үези.
Баштайгы үелерде конфуцианство чаңгыс турган, ындыг-даа болза ол Эрте-бурунгу Кыдаттың ат-алдарлыг, эргелиг өөреди бооп, өске өөредиглер-биле каттай турган (даосизм, легизм болгаш оон-даа өске өөредиглер). Ынчалза-даа кажан Кыдат чурт катыжа бээрге, Хань деп хаан күрүнези тургустуна берген соонда, конфуцианство өөредии чурттуң кол идеологиязы деп санатынып турар апарган.
Баштайгы үелеринде конфуцианство шажын деп санатынбайын, а философтуг этика деп санатынып турган. Конфуций угаакчы сайзыраңгай кижини чаяаарын кызыдып турган. Сайзыраңгай кижиниң кол шынары – чаагай сеткилдии болгаш хүлээлгелии. Кижиниң чаагай сеткилдии дээрге – чөптүг чоруу, кижилерге ынаа, биче сеткилдии, бодун тудуп билири болгаш ак сеткилдии. А хүлээлгелиг кижи дээрге – билигже чүткүлдүг, өөредилгеже хүлээлгелиг болгаш эрте-бурунгу улустарның мерген-угаанынче чүткүлдүг кижи. Тергиин болгаш сайзыраңгай кижи аъш-чемге , бай-шыдалга, чуртталганың таарымчалыынга хамаан чоктуг болур. Конфуций угаакчы, кижи бүгү бодун бедик идеалдарга тураскаадып, шынны тыварынга болгаш кижилерге бараан болур деп санап турган. Кижи  делегейде бойдуска бараан бооп, бойдустуң сорулгаларын күүседип - чер кырынга амыдыралды узадыыр кылдыр чаяатынган.
Конфуций ритуалды кол ужур-уткалыг деп турган. Ол ритуалда кижини төнмес иерархияның бөлүүнче киирериниң кол аргазы деп санап турган. Ёзулалдар хевириниң дузазы-биле кижилерниң аразынче үнелиг аяннажылга харылзаазын киирип, оларны буянныг болурунга өөредип турар. Ёзулалдарны шыңгыы сагыырын Конфуций - чуртталганың кол дүрүмү деп чугаалап турган.
Конфуцианствонуң кол идеязы дээрге кол чүүлдерниң мөзү-шынарын экижидериниң болгаш ажыл-чурумунуң аразынга аянныжылга бооп, чуртту экижидип, тергиин ниитилелди тургузарынга дузалап турар. Мөзү-шынарлыг экижидилге чедиишкинниг ажыл-чорудулгага баштайгы негелделер болуп турар. Ооң түңнелинде конфуцианствону пантеизмге хамаарылгалыг деп база санап болур.
Пантеизм дээрге шажынныг болгаш философтуг өөредиг, ол бурганны болгаш делегейни бурганчыдып, катыштырып турар.
Конфуцианствода күрүнени патриархалдыг өг-бүле деп көргүзүп турар,ында болза хаан кланның,бүрүн эрге-чагыргалыг баштыңчызы болуп турар. Бүдүнү биле алырга ниитилел ийи кол каъттан тургустунар ужурлуг - ол дээрге, башкарып турар кижилер болгаш чагыртып турар кижилер. Ниитилелди башкарыкчылар биле чагыртып турарларга чарарда үлелге барымдаазы чүгле бай-шыдалынче көөр эвес, а угаан-билиинче болгаш буянныынче база көөр. Ниитилел биле чуртту башкарарда кол сорулга кылдыр Конфуций чоннуң сонуургалы деп бижип турар.
Конфуцианствода кол черни ниитилелде социал корум-чурумну организаастаарында болуп турар. Ооң өзээ кылдыр хамаарылгалыг харылзаалар болгаш хаан биле чоннуң,адазы биле оглунуң, ашаа биле кадайының, улуг биле бичениң аразында чагыртырары кол рольду ойнап турар. Ол харылзаалар моральдыг чагырга кырында тургустунуп турар ужурлуг. Ынчалдыр ап келирге, бурганнарны ханы хүндүлээри кижилерни негелде чогунга өөредип турар, агаар-бойдусту хүндүлээри кижиге экини күзээринге өөредип турар, а төөгүнү хүндүлээри дээрге ада-өгбелеривистиң өөредиглерин утпайын оларның этирип турган ритуалдарын кылыры болуп турар.
Конфуцианствода эң-не кол социал корум-чурумну тудары дээрге улугларга чагыртыры деп Конфуций сагындырып турар. Кандыг-даа улуг кижи - дүжүмет, ада, хаан - ол дээрге бичии кижиге, чагыртып турар кижиге болгаш албатыга  чугаа чок хүндүткел болур.  Чаңчыл аайы-биле алырга кыдат өг-бүледе каржы иерархия турган - ында бичии кижи улуг кижиге чагыртып турган, ынчангаш конфуцианство өөредии иерархиктиг чагырылганы сагыыр деп бижип турар.Конфуцианство баштайгы хевиринде ышкаш артпаан. Ол кезээди социалдыг өскерилгелер аайы-биле өскерлип чораан.
Конфуцианствонуң иштинче кирип турар хөй хөй эрес дидим чорук күүседикчилерниң аразында дараазында 5 чүүл ылгатынып турар: кижизии (жэнь), чөптүү (и), мерген угаанныы(чжи), ак сеткилдии (ли), сеткилдиң чажыт чогу (синь). Оларның аразында- культурлуу, салым-чаянныы, улугларны хүндүлээри, коргуш-чогу, чөптүү, дыңнаңгыры, тайбыңга ынаа болгаш оон-даа өске. Кырында бижээн эки чаңнар кандыг-даа шажынның иштинде бар дээр болза частырыг эвес болур.
Хөй-ле шажыннарнын өөредиинде дараазында сөстер бар: эрге-чагырга - бургандан, а чуртталгада чедиишкиннер дээрге - бурганның биске хайыралдыы болуп турар. 
Ынчалза-даа эрге-чагыргага мөгеери чүгле конфуцианство шажынында бар: ында кижилер буянныг кижилерге, ортун кижилерге, хирелиг кижилерге болгаш бөдүүн чонга чардынып турар. Кижиниң иштики сагыш сеткилиниң экижидилгези, кижи кайы-хире бедик чадаже үнүп шыдаанындан дорт хамааржыр деп санап турар.
Мында Конфуций  биле Лао-цзының бодалдары чарлып турар.
Конфуцийниң бодалы биле алырга башкарыкчы кижи - кижилерниң кырында дээр дег бедик черде турар. Ындыг-даа болза чуртту башкарып турар кижилер ол-ла үеде эртемденнер, философтар болгаш чогаалчылар база болуп турарлар. 
Өг-бүлени Конфуций бичии күрүне биле бичии ниитилел деп турар: адазы ажы-төлүнге сагыш човаап турар кижи, а оолдарының хүндүткелдии дээрге - эң-не кол чоруктарның бирээзи. Монотеситиктиг шажыннарда бурган дээрге дөмей, а Конфуций - баш удур сөглекчи деп санатынып турар. Ынчалза-даа конфуцианствону Европа чурттакчыларының бодалы-биле тайылбырлаары берге болуп турар.
Конфуцианство өске улуг шажыннар ышкаш баштайгы тыптып келген чурттунга таратынып турар, а бүдүн делегейге канчаар таратынып турар дээрге, кыдат эмигрантыларның дузазы биле тарап турар.
Ниитилел (орус. общество) - кижилерниң төөгү талазы-биле хевирлеттинип догунаан дем-каттыжыышкынныг ажыл-чорудулгазының мөөңнээшкини.Сөстүң кызыы утказы-биле алырга, ниитилел деп сөс ниитилелдиң ниити, онзагайланчак болгаш ылаңгыя чүгле ооң бодунга хамаарышкан шынар демдектери-биле ( чижээ, баштайгы амыдыралдың кул тургузуглуг, феодалдыг, капиталистиг, социалистиг) катай ап көргүстүнген тодаргай ниитилел кылдыр азы чок болза, аңгы регион, чурт (чижээ, индий, америк болгаш оон-даа өске) кылдыр көргүстүнүп болур. 
Орус-тыва кыска философтуг словарь. М.М.Гаврилова, М.Ш.Артаев (М.С.Хомушкунуң редакторлааны-биле) - Кызыл 1996.
Демократия - эрге-чагырга чонга хамааржырынга, күрүне херектерин шиитпирлээринге ооң киржир эргезинге, хамаатыларга дыка калбак эргелерни болгаш хосталгаларны тыпсырынга үндезилеттинген ниитилел организациязының политиктиг хевири.
Ниитилел-политиктиг терминнерниң тайылбырлыг словары/ Тываның дыл, литература болгаш төөгүнүң эртем-шинчилел институду - Кызыл 1986.
Акша – саң-хөө болгаш экономика эртеминиң бир билиишкини. Ол болза садыгжылга чорударының херексели: бараан азы үнелиг дузага орнап болур дең үнелиг чүүл. 
Марксистерниң бодалы-биле алыр болза, акша дээрге, кижиниң үндүрген күжүнүң өртек-үнези[1].
Маржиналистерниң бодалы-биле, акша дээрге, ниитилелдиң чугаалашкаш, бараанның үнезин акша хевирлиг өртектиг кылдыр чогаадып каан болуп турар. Акшаның орнун өске барааннар база солуп болур, чижээ, малга эт-херексел, аъш-чемни-даа орнап ап болур[2].   
Кол чүүл Акшаның функциязы
Акша болза 5 кол функциялыг болур:
Кол чүүл Тыва акша
Тыва акша́ (түрк дылдарда «акша», сөс-биле «чырык») — Тыва Арат Республиканың акша дыңы (орус. единица). 100 көпеекке чарылган валюта. 1934-1944 чылдарга дээр турган. Оон ТАР-ның ССРЭ-ге катышканындан, орнунга орус рубль алдаржааш, ону шуут солаан.
Планета Марс (демдээ: ) — Хүн системазының дөрткү планетазы. 
Кежээ азы дүне ол дээрге бүлүртүң кызыл сылдыс ышкаш көстүп кээр.
Хүнден санаарга Марс дөрт дугаар планета бооп турар. Ол база Черге дөмейлешкек планетаның бирээзи-дир. От-көс, өрт-чалбыыш өңү дег кызыл-сарыг бооп көстүр, эрте-бурун шагда римчилерге чаа-дайын бурганының ады-биле Марс деп адаттыра берген. Аңгыр ышкаш кызыл-сарыг өңнүг боорга, тывалар ону Аңгырак деп адап чораан. Марс Хүнден 227,7 миллион километр ырак. Хүннү 687 дүн-хүн иштинде бир долганыр. Октаргай делгеминде Черге эң чоок телолар Ай, Венера болгаш Марс. Чер биле Марс чаңгыс углуг Хүннү долганыр болганда, 2 чыл 50 дүн-хүн болгаш-ла, дужаажып эртип турарлар, оларның дужаажып эртерин противостояние дээр. Планеталарның Хүннү долганыр орбиталары төп-төгерик эвес, эллипс (чөлбең) хевирлиг. Ынчангаш оларның аразы чамдыкта аажок чоокшулажып келгилээр. Марс биле Черниң эң-не чоокшулажып келир дужаашкынын улуг противостояние дээр. Ол үеде оларның аразы 55 миллион километр чедир чоокшулаар. Ындыг таварылгалар 15 - 17 чыл болгаш-ла катаптаар. Ынчан Марсты өөренип, хайгаараары кончуг эптиг.
Эртемденнер Марсты шагдан тура улуг сонуургал-биле шинчилеп келген болгаш сөөлгү үеде космос техниказын ажыглааш, аңаа хөй шинчилелдерни кылган. Эдеринчилерин барымдаалааш тодарадырга, Марстың массазы 6,423*1026 грамм, бодунуң хевири боп-борбак эвес эвес, кашпыксымаар, бүдүмелдериниң дыгыйы 3,94 г/см3. Ук планетаның бодунда болгаш ооң чоок-кавызында сула магниттиг шөл бары илерээн. Аңаа дүн-хүннүң үргүлчүлээшкини ортумаа-биле 24 шак 37 минута болур. Марстың өзээ орбитазынга 25 градус ийленчек. Марстың өзээ ол хире улуг ийленчек болганда соңгу болгаш мурнуу чүктери хүн херелдерин дески эвес сиңирип ап турар. Чамдык черлери чырык, чылыг турда, өске черлеринде соок, караңгы болгулаар. Ында шагның эргилдези Чер кырында болуп турар (чай, күс, кыш, час) үелерге элээн дөмей болза-даа, үргүлчүлээшкин, температура талазы-биле улуг ылгалдыг.
Марстың кырында базыышкын Чер кырында базыышкындан 200 катап эвээш. Чер кырында өй-тап базыышкын 1013 миллибар болза, а Марстың кырында базыышкын чүгле 3 - 10 миллибар хире. Агаарның базыышкыны ооң кырынга үргүлчү өскерлип турар болганда, күштүг, доозунналчак шуурганнар үр үениң иштинде хадып тургулаар.
Марстың агаарының кол составы - углекислый газ, оон аңгыда чөгенчиг суг бустары, углерод ажындызы ында бар. Чоокку үеде шинчилелди барымдаалап алырга, эвээш кислород бары илерээн. Ооң агаарының составында аргон бары ам-даа тодараттынмаан.
Марстың өй-тап безин куржагларының температуразы хөлчок чавыс. Чылыг дээн куржагларында дүне аажок соок, чүгле хүндүс оларның температуразы кадар болу бээр. Дүъш үезинде эң-не изиг температура 27 - 31 градус, а дүне - казыыр 75 градус чедер. Дүн-хүннүң ортумак температуразы казыыр. Кыжын эң чылыг черлерге казыыр 130 градус болгулаар. Базыышкыны эвээш, агаары кончуг соок болганындан Марстың кырынга углекислота доңгаш, хар ышкаш чаап тургулаар.
Марсты долганып турар Фобос (Коргунчуг) болгаш Деймос (Сүртенчиг) деп ийи эдеринчи бар. Космос аппараттарының шинчилээни-биле алырга оларның хевирлери боп-борбак эвес, шала шөйбексимээр, картошка хевирлиг. Фобостуң дооразы 21 км, узуну 26 км, а Деймостуң дооразы 12 км, узуну 13,5 км. Фобостуң-даа, Деймостуң-даа кырында метеориттерниң дүшкенинден тывылган оңгул-чиңгилдер барын космос аппараттары тодаргайлаан. Ол эдеринчилер ала-чайгаар бүткен деп чүвени  эртем бадыткап турар.
Шаанда Марстың кырында кылымал бугалар, арык-сумуннар бар деп чугаалажып тургулаан болза, бо үеде ооң кырында кандыг-даа кылымал буга сугларның чогун космос аппараттары бадыткаан. Чоокка чедир телескопка ооң кырында даглар, чоогалар, ийленчек дөң-дөстектер база оларның хөлегелери көзүлбес боорга, Марстың кырын оргу-дески кылдыр билип турган. Радиолокациялыг база базыышкын ылгалын ажыглаар аргалар-биле ооң кырында дөң-дөстектер, бедик-чавыстар илереттинмээн.
Марстың кырында метеориттерниң дүшкенинден тывылган оңгарлар барын аңаа ужуп четкилээн космос аппараттары тодаргайлаан. Ооң кырында вулкан демдектеринден тургустунган даглар, дээрбектелчек, кыдыы чалданчак оңгарлар дыка хөй. Узуну 2500 км, калбаа 100 - 250 км бооп шөйлүп чоруй баргылаан 6 км ханы сайырлар база бар. Чер болгаш Ай кырында чок сыныксымаар-даа, үзүк-боолук-даа дүрзүлүг хевирлер, бассейн ышкаш 1,5 км диаметрлиг болгаш ң км ханы-даа хевирлер көзүлгүлээр. Чамдык эртемденнерниң шинчилеп турарын ёзугаар алырга дөңнелчек доң каъттарның адаанда суг база туруп болгу дег. Марстың кырында базыышкын эвээш болганда, суг ооң кырынга чүгле дош азы бус хевирлиг туруп болур. Хемнер унунга дөмей узуну 1500 км, дооразы 200 км хевирлер база көзүлгүлээр. Аңаа кажан-даа чаъс чагбас. Ында суг бары, чогу ам-даа эки шинчилеттинмээн. Марстың кырында амыдырал-чуртталга бар дугайында дыка хөй янзы-бүрү чугаалар тургулаан. Ынчалза-даа оларның чаңгызы-даа амдыгаа чедир бадыткаттынмаан.
Белоктуг бүдүмелдер бүгү-ле дириг клеткаларның тургузуунуң бир кол кезээ. Дириг амытаннарның эът-мага-бодунуң кургаг тургузуунуң 45—50% белоктуг бүдүмелдерден тургустуңган. А дириг болурунуң бүгү ажыл-чорудулгалары — чемниң солчуушкуннарындан эгелээш, шыңган эъттиң чыырлып, щимчээринге чедир — чүгле белоктарның онза шынарларындан болуп турар. Ынчангаш Ф. Энгельс «амыдырал дээрге, белоктуг чүүлдерниң чурттаарының аргазы» деп тайылбырлаан. Чогум белок деп чүл, ооң тургузуу чүүден бүткенил? Белоктуң тургузуунда — углерод, кислород, водород,азот, сера, фосфор дээш өске-даа бүдүмелдер бар шараланчак хоют, суук чүүл болуп турар. Белоктар бөдүүн болгаш нарын деп ийи бөлүкке чарлып турар. Бөдүүн белоктар аминниг кислоталардан тургустунган болур. А аминокислоталар дээрге, организмге белоктуг чүүлдерниң солчуушкуннарындан тыптыр. Белоктардан амгы үеде 22 аминокислоталарны өөренип көрген болгаш ылгап үндүрүп ап турар. Чамдык аминокислоталарны өске чүүлдерден база үндүрүп ап турар. Ындыг аминокислоталар колдуунда үнүштерниң үрезиннеринде, дазылдарында хөй, ындыг аминокислоталарга: лейцин,тирозин, аргинин, гистамин дээш өске-даа аминокислоталар хамааржыр. Чамдык аминокислоталарны организм боду тургузуп,бүдүрүп ажыглап турар, ынчалзажок аминокислоталарның дыка хөйүн организм боду бүдүрүп, тургузуп ап шыдавас, ындыг аминокислоталарны солуттунмас белоктар деп даар. 
Белоктар, эң ылаңгыяда солуттунмас аминокислоталарлыг белоктар, дириг амытаннарның боттарының белоктары болур,а оларга тараа аймааның, чамдык үнүштерниң үрезиннериниң белоктары хамааржыр. Сөөлгү үеде дыка хөй аминокислоталарны чамдык аарыгларны эмнээринге ажыглап турар. 
Белок эвес чүүлдер-биле белоктарның тутчуп, тургустунганын нарын белоктар деп адаар. Чижээ: үс аймаа холуксаалыг белоктарны — липоидтер, углеводтар холуксаалыг белоктарны — глюкопротеидтер, кижиниң эът-мага-бодунуң ажыл-чорудулгазын, шимчээшкинин, угун дөзээр байдалдарын тур-гузар нуклеинниг кислота холуксаалыг белоктарны — нуклеопротеидтер деп адаар. Бо нарын белоктар организмниң ажыл-чорудулгазынга эң-не чугула белоктар болур.
Электромагниттиг чалгыглар / электромагниттиг херелдениишкин (ЭМХ) — делгемде тарап чоруп турар электромагниттиг шөлдүң байдалының өскерлиишкини.
Электромагниттиг спектр дараазында хевирлерлиг болур:
Электромагниттиг херелдениишкин кандыг-даа байдалдарга тарап болур. Вакуумга (электромагниттиг чалгыглар сиңирер азы үндүрер бүдүмелдер база телолар чок делгем) электромагниттиг херелдениишкин кандыг-даа ырак черге тарап чоруп болур, ынчалза-даа кезек бүдүмелдер долган делгемге-даа тараары эки бооп болур.
Электромагниттиг херелдениишкинниң кол характеристикаларынга  чалгыгның удаа-дараа тараарын, узунун база полярланырын хамаарыштырар.
Чалгыгның узуну ооң удаа-дараа тараары-биле херелдениишкинниң тараарының дүргени таварыштыр харылзаалыг болур. Ваакумга электромагниттиг херелдениишкинниң тараарының бөлүк дүргени чырыктың дүргенинге дең болур, өске байдалдарда оон эвээш болур.
Электромагниттиг херелдениишкинниң демдектерин болгаш шынарларын тайылбырлаарын электродинамика деп эртем кылып турар. Спектрниң кезек тускайлаң шынарларын физиканың өске адырлары тайылбырлап турар: оптика, радиофизика д.о.ө.
Электромагниттиг херелдениишкинни диапазоннарга чарар (таблицаны көр.). Вакуумга херелдениишкинниң тараарының дүргени доктаамал болганы-биле, мында берген хемчээлдер вакуумга хамаарыштыр бердинген.
Майык:Энергия
Дыка чолдак радиочалгыгларны микрочалгыглар деп база адаар[1].
Интернационалдыг хемчеглер системазы, ИС (интернационаалдыг хемчеглер систээмазы) — физиктиг хемчээлдер системазы, метриктиг системаның амгы шагның хевири. Хүн бүрү чуртталгада база эртем болгаш техникада эң-не делгем ажыглаттынап турар система. Делегейниң хөй кезии чурттарда интернационалдыг система кол хемчээлдер системазы кылдыр хүлээттинген.
ИС француз эртемденниң чогааткан Метриктиг хемчеглер системазының сайзыраашкыны болуп турар. Шак ол системаның киирериниң бертинде хемчеглер бот боттарындан хамаарылга чокка шилиттинип турган. Ынчангаш бир хемчегден өске хемчегче санаашкын берге турган. Ол аразында аңгы-аңгы черлерге аңгы хемчеглер ажыглаттынып турган.
1790 чылдарның эгезинде Францияга метр биле килограммның түр эталоннары бүдүрттүнген. Оларның копиялары Америкаже чоргусттунган, ынчалза-даа хеме британ каперлерге алыскаш, Америкаже четпейн барган.
1799 чылда узуннуң эге хемчээнге (метрге) болгаш массаның эге хемчээнге (килге) ийи эталон бүдүрттүнген.
1832 чылда немец математик Карл Гаусс хемчеглер системазының тургузарының үндезиннерин болбаазыраткаш чаа система чогааткан. Кол физиктиг хемчээлдер кылдыр  узунну, массаны, үени; эге хемчеглер кылдыр миллиметрни, миллиграммны, секунданы хүлээп алган.
1874 чылда ийи британ физик Джеймс Максвелл биле Уильям Томпсон үш эге хемчегге сантиметрге, граммга, секундага үндезилеттинген СГС дээр системаны бараалгатканнар.
1875 чылда 17 чурттарның төлээлекчилери-биле (оларның аразында Россия, Германия, Америка, Франция, Италия) Хемчээлдер болгаш деңзилерниң Генералдыг конференциязының чыыжы көрдүнген. Метр биле килограммны болбаазырадырының талазы-биле ажылдар эгелээн.
1899 чылда МКС дээр метрге, килограммга болгаш секундага үндезилеттинген система үнген (ол хемчеглер практиктиг ажыглаашкынга эптиг деп үнелеттинген).
1954 чылда чаа хемчеглер немешкен: метр, килограмм, секундадан аңгыда ампер, Кельвин, кандела база бар апарган.
1971 чылда 14-кү Генералдыг конференция кол хемчеглерниң аразынче бүдүмелдиң санын хемчээн (мольду) немээн.
Укталган хемчеглер кол хемчеглерден математиктиг операциялар (көвүдедир, үлээр) дузазы-биле илереттинер. Чамдык хемчеглерге эптиг болур кылдыр аңгы аттар бердинген. Чижээ, кандыг-бир телонуң дүргени болза ооң оруунуң кайы хире үе иштинде эрткени болгаш, оруктуң үеден хамаарылгазы болур — м/с (секундада метр).
Ук системага хамаарышпайн турар хемчеглерни Хемчеглер болгаш деңзилерниң Генералдыг конференциязының шиитпири-биле ИС биле катай ажыглаары чөптүг.
Дакпыр болгаш үлемик хемчеглер тургузарда хемчегниң адының бажынга префикстер (сөстүң эгезинде турар тускай кожумак) немээр. Префикс хемчегниң баштайгы байдалындан каш каттап хөйүн азы эвээжин көргүзуп турар.
Дакпыр хемчег — кандыг-бир физиктиг хемчээлдиң эге хемчээнден 10 кашкы-бир чадада каттап хөй хемчег (10n чадада, n — натуралдыг сан).
Үлемик хемчег — кандыг-бир физиктиг хемчээлдиң эге хемчээнден 10 кашкы-бир чадада катап эвээш хемчег (10n чадада, n — бүдүн казыырлыг сан).
Префикстерниң хөй кезии грек сөстерден укталган. Дека- — δέκα «он», гекто- — ἑκατόν «чүс», кило- — χίλιοι «муң», мега- — μέγας «улуг», гига- — γίγας — «аажок улуг», тера- — τέρας «мангыс». Санти-, деци-, зетто- латин дазылдарлыг — centum «чүс» , decimus «он дугаар», septem «чеди». Зепто- («чеди») латин septem-ден азы француз sept-тен укталган.
Шай (суксун) (кыд. 茶 — «ча́» пекин база гуандун диалектилерде, «те̂» амойском база «тцай-е» тайваньнап) - сугга тускай белеткээн шайны (оът) хайындырган суксун.
Шайның хевирлери аңгы-аңгы: ол хайындырар оду-биле база хайындырган аайындан ылгалыр.
Төөгү-биле алырга, шайны бир дугаар Кыдатка ижип эгелээн.
Мексика (исп. México [ˈmexiko]), төре ёзугаар — Мексиканың Катышкан Штаттары (исп. Estados Unidos Mexicanos)  — соңгу чүгүнде АКШ, мурнуу-чөөн чүгүнде Белиз биле Гватемала турар Соңгу Америкада чурт[1].
Барыын эриине Калифорния заливиочулдурар херек биле Оожум океаны суглары, чөөн талазында — Мексиканың заливи суглары болгаш Кариб далайны Мексиканы шаптап турар[2].
Швейцария — Төп Европада Альпы дагларында күрүне. Төвү Берн хоорай.
Истанбул (тур. İstanbul) — Турцияның эӊ улуг хоорайы. 
төөгүде Истанбул хоорайның дыка xөй ады бар. Бйзантион, аугуста антонина, Нова Рома, Константинополис, Костантиниййе, Ислам-бол болгаш Истанбул. Өске улус база өске аттар-биле адаар. Моолдар - Чакдурян, полонлар - Канаторя, чекдер - айланаь', венгерлер  - Визендувар, орустар -  Стамбу́л. 
Оожум океан — шөлү-биле болгаш ханызы-биле бөмбүрзекте эң-не улуг океан. Барыын талада Евразия биле Австралия, чөөн талада Соңгу биле Мурнуу Америка, мурнуу талада Антарктида аразында чаттылып чыдар.
Оожум океан соңгу чүктен мурнуу чүкче 15,8 муң хире км, чөөн чүктен барыын чүкче 19,5 муң хире км шөйлүп чыдар. Далайлар-биле кады шөлү — 179,7 сая км², ортумак ханызы — 3984 м, суунуң хемчээлиниң делгеми — 723,7 сая км³ (далайлар чокта тус-тузунда: 165,2 сая км², 4282 м и 707,6 сая км³). Эң ханы чери (аңаа чергелештир бүдүн делегейде) — 10 994 м (Мариан ховулу). Оожум океанның 180-ги меридианында ай-хүннүң солчулга шыйыы эртип турар.
Бир дугаар океанны көрген европейжи кижи - испан чаалап алыкчы Бальбоа турган. 1513 чылда ол эдеринчилери-биле Панам мойналыкты кежип эрткеш, билдинмес океанче үнүп келгеннер. Океанче мурнуу чүкче ажыттынып алган турар ээтпектен үнүп келген ужун, Бальбоа ону Мурнуу далай деп адаан(исп. Mar del Sur). 11 айның 28-те  1520 чылда ажык океанче Фернан Магеллан үнүп келген. Ол 3 ай болгаш 20 хонук дургузунда океанны Оттуг Черден Филиппин ортулуктарга чедир кежип эрткен. Бүдүн аян-чорук иштинде аяс агаар-бойдус турган, ынчангаш Магеллан ону Оожум океан деп адаан. 1753 чылда француз географ Ж. Н. Бюаш (фр. Jean-Nicolas Buache) ону Улуг Өндүр океан деп адаарын саналдаан, Черде эң улуг хемчээлдерлиг боорга, ынчалза-даа ындыг ат делгеревээн. Ынчангаш делегей чергелиг географияда ооң баштай нептерээн Оожум океан деп ады улаштыр ажыглаттынмышаан. Англи дылдыг күрүнелерде ону Pacific Ocean деп адаар.
1917 чылга чедир орус карталарга Чөөн океан деп ат ажыглаттынып турган, ындыг ат орус аян-чорукчуларның баштай ынаар үнген үезинден тыптып келген.
Оожум океанның далайларының, ээтпектериниң болгаш өөштериниң шөлү 31,64 сая км² (бүдүн океанның шөлүнден 18 %), суунуң хемчээлиниң делгеми 73,15 сая км³ (10 %). Далайларның хөй кезии Евразияны дургаар океанның барыын талазында: Берингов, Охотск, Япон, Иштики Япон, Сарыг, Чөөн-Кыдат, Филипп; Мурнуу-чөөн Азияның ортулуктарының аразында далайлар: Мурнуу-Кыдат, Ява, Сулу, Сулавеси, Бали, Флорес, Саву, Банда, Серам, Хальмахера, Молукк; Австралияның эриин дургаар: Чаа Гвиней, Соломон, Коралл, Фиджи, Тасман; Антарктиданың чанында далайлар (оларын чамдыкта Мурнуу океанга хамаарыштырар): Дюрвил, Сомова, Росс, Амундсен, Беллинсгаузен. Соңгу болгаш Мурнуу Америкаларны дургаар далайлар чок, ынчалза-даа улуг ээтпектер бар: Аляск, Калифорний, Панам.
Муң шаа Оожум океанда тоо быдараттынган ортулуктар оттуг дагларның аттыккан соонда бүткен. Оларның чамдыктарын кораллдар шыва өзе берип чораан, ынчангаш түңнелинде барып ортулуктар катап далай адаанче кире бергеш, боттарының соонда коралл дээрбектер — атоллдар, артырып турган.
Ортулуктарның саны-биле (10 муң шаа) болгаш шөлү-биле Оожум океан делегейде бирги черни ээлеп турар. Океанда Черниң ийиги болгаш үшкү улуг ортулуктары бар: Чаа Гвинея (829,3 муң км²) база Калимантан (735,7 муң км²); эң улуг ортулуктар бөлүү: Улуг Зонд ортулуктар (1485 муң км², ооң санында эң улуг ортулуктар: Калимантан, Суматра, Сулавеси, Ява, Банка). Өске улуг ортулуктар болгаш бөлүк ортулуктар: Чаа Гвинея ортулуктары (Чаа Гвинея, Колепом), Япон ортулуктар (Хонсю, Хоккайдо, Кюсю, Сикоку), Филиппин  ортулуктар (Лусон, Минданао, Самар, Негрос, Палаван, Панай, Миндоро), Чаа Зеландия (Мурнуу база Соңгу ортулуктар), Биче Зонд ортулуктар (Тимор, Сумбава, Флорес, Сумба), Сахалин, Молукк ортулуктар (Серам, Хальмахера), Бисмарктың болүглел ортулуктары (Чаа Британия, Чаа Ирландия), Соломон ортулуктар (Бугенвиль), Алеут ортулуктар, Тайвань, Хайнань, Ванкувер, Фиджи ортулуктар (Вити-Леву), Гавай ортулуктар (Гавайи), Чаа Каледония, Кадьяктың болүглел ортулуктары, Курил ортулуктар, Чаа Гебрид ортулуктары, Шарлотта кадынның ортулуу, Галапагос ортулуктары, Веллингтон, Ыдык Лаврентий, Рюкю ортулуктары, Риеско, Нунивак, Санта-Инес, Д‘Антркасто ортулуктары, Самоа ортулуктары, Ревилья-Хихедо, Палмер бөлүглел ортулуктары, Шантар ортулуктары, Магдалена, Луизиад бөлүглел ортулуктары, Линг бөлүглел ортулуктары, Луайоте ортулуктары, Карагин, Кларенс, Нельсон, Принсесс-Ройал, Хановер, Командор ортулуктар[4].
