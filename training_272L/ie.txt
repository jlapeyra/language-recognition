Michelangelo con plen nómine Michelangelo di Lodovico Buonarroti Simoni esset un tre famosi italian pictor, sculptor, ingeniero, architecte e poete. Il nascet li 6 de mart 1475 in Caprese in li Toscana (Italia) e morit li 18 de februar 1564 in Roma (Italia).
Il es considerat quam un del max important artistes in li epoca de alt-renascentie junt con Leonardo da Vinci.
Li du max famosi ovres de Michelangelo es li sculpturas David e Pietà.
Miguel de Cervantes (con plen nómine Miguel de Cervantes Saaverdra) esset un tre famos hispan autor. Il nascet li 29 de septembre 1547 in Alcalá de Henares e morit li 23 de april 1616 in Madrid (Hispania). On considera le quam li poet national de Hispania.
Su max important ovre es li roman Don Quijote.
Confucius (Chinese: 孔子; pinyin: Kǒng zǐ; Wade-Giles: K'ung-tzu, o Chinese: 孔夫子; pinyin: Kǒng Fūzǐ; Wade-Giles: K'ung-fu-tzu) esset un important chinese filosof. ll nascet 551 ante Christo e morit in li annu 479 ante Christo. Il es li fundator del Confucianisme. Il esset li instructor de Zengzi. Zengzi esset li instructor de Mengzi.
Karl Marx esset un important german filosof e political economist. Il nascet li 5-im de may 1818 in Trier (Germania) e morit li  14-im de marte 1883 in London (Reyatu Unit).
Karl Marx esset de judeic orígine. Il studiat jurisprudentie in Bonn. Karl Marx laborat quam jurnalist in Germania, ma devet forlassar Germania pro su radical idés. Inter 1843 e 1849 Karl Marx habitat in Paris. In li annu 1843 il maritat Jenny Marx e li cuple havet sett infantes. In li annu 1849 Karl Marx e su familie translocat a London ú il restat til su morte li 14-im de marte 1849.
Li political e social idés de Karl Marx devenit in su vive plu e plu radical. Su ideologie porta li nómine marxisme e esset usat del comunist states in li 20-im secul.
Su max important ovres es Li comunist manifeste e Li Capital.
Sur li base del teories de Marx format se li radical political movement de comunisme. Secun li teorie de Marx li societé basa sur li conflicte inter diferent economic classes. Karl Marx esset un grand critico del capitalisme e suportat revolutionari violentie contra it.
Su max important ovres es Li Comunist Manifeste e Li Capital. Il scrit Li Comunist Manifest juntmen con Friedrich Engels e it esset publicat in li annu 1848.
Alexandros III de Macedonia (Αλέξανδρος), conosset quam Alexandros li Grand (356 a.c. – 323 a.c.) esset li max famosi rey del antiqui Macedonia. Il governat li Reyatu Macedonia de 336 a.c. til su mort. Il esset li filio del rey Philipp II de Macedonia. Li famosi grec filosof Aristoteles esset li instructor de Alexandro.
Alexandros conquestat un grand imperie, quel includet Mesopotamia, li antiqui Egiptia, Grecia, un grand parte del ho-témpor Turcia (inclusiv Anatolia), Siria, Gaza, Phenicia e Persia. Con li armé il atinget li region del fluvie Indus in li ho-témpor India. Il morit in Babylon pro malaria in li etá de 32 annus.
Alexandros es un del max conosset figuras historic e apari mem hodie in mult locs in li modern cultura. Exemples seque:
Thomas de Aquin esset un mónaco e prestro dominican italian, qui esset un filosof, teologo e jurist imensmen influent in li tradition del scholasticisme. Inter altri coses, il esset un prominent proposant del teologie natural e li patre de un scol de pensament (includent ambis teologie e filosofie) conosset quam tomisme. Il arguet que Deo es li fonte de ambi li luce del rason natural e li luce del fide. Il ha esset descrit qua, "li max influential pensator del periode medieval" e "li max grand del filosofos-teologos medieval". Su influentie sur li pensamente occidental es considerabil, e mult del filosofie modern deriva de su idés, particularmen in li areas del etica, lege natural, metafisica e teorie politic.
Ínsimil a mult currentes in li Eclesie Catolic de ta témpor, Thomas acceptat divers idés avansat de Aristoteles (a qui il nominat "li Filosofo"), e provat sintetisar li filosofie aristotelic con li principis del cristianisme.
Su max conosset ovres es Questiones Disputatae de Veritate (1256–1259), li Summa contra Gentiles (1259–1265), e li ínfinit ma mult influential Summa Theologica (1265–1274). Su comentarios del Bible e de Aristoteles anc forma un part important de su ovres. Adplu, Thomas es distinctet pro su himnes eucaristic, quel forma part del liturgie del eclesie. Li Eclesie Catolic honora Thomas de Aquin quam un sancte e vide le quam un instructor model por qui studia por li prestratu, e li max alt expresion de anc rason natural e teologie speculativ. In témpor modern, sur directives papal, li studie de su ovres esset mult usat quam li nucleo del programe exiget por qui serchat esser odrinat quam prestros o diacones, quam anc por qui esset in formation religiosi e pro altri studentes de disciplines sacri (filosofie, teologie catolic, historie del eclesie, liturgie, e lege canonic).
Quam Doctor del Eclesie, Thomas de Aquin es considerat un del max grand teologos filosofos del Eclesie Catolic. Li Pápa Benedict XV declarat: "Ti Órdine (Dominican)... aquisit nov lustre quande li Eclesie declarat li docentie de Thomas li sue proprie a ta Doctor, honorat con li lodas special del Pontifices, li mestre e patrono del scoles catolic".
Democratie es un forme de guvernament. In li antiqui Grecia li parol democratie significat li direct regne del popul. 
Hodie democratie significa omni formes de guvernament in tis li guvernament es electet per li popul.
Li grammatica es li studie del regules del lingues e li organisation dil paroles intra un oration.
Litteratura[1] es qualcunc colection de scrit ovres.
On distinte litteratura fictional e non-fictional. Li litteratura fictional es por li divertissement e li representation artistic e de bellitá de li lingue (pro to belletristica, ex lat. bell lettres). Li litteratura non-fictional es functional e de caráctere informativ.
Li historie de litteratura seque li developation del civilisation. Quande it esset definit quam scrit ovre, li ancian egyptian litteratura e li sumerian litteratura es considerat li max old literaturas.
Quande un cultura urban developat, academias providet un medie de transmission per litteratura filosofic in civilisationes tost, quel resultat in li prevalentie de litteratura in ancian China, ancian India, Persia e ancian Grecia e Roma.
In ancian China, litteratura tost eset composit per ovres pri filosofie, historiagrafie, agricultura e poesie.
In ancian India, litteratura originat ex histories quel eset transmisset oralmen. Li litteratura sanskrit comensa con li Vedas, quel data de 1500-1000 a.c. Li Vedas es inter li maxim old sacri textes.
In ancian Grecia, li epics de Homeros, qui scrit li Ilias e li Odissé e Hesiodus, qui scrit Labores e dies e Teogonie, es alcun del max tost, e max influential del ancian litteratura grec.
Li histories e biografies roman anticipat li extensiv litteratura medieval de vives de santos ma li maxim usat forma del Mediepoca esset li roman.
Mars, simbol , es li quaresim planete del sistema solari in distantie del Sole, e li duesim max micri pos Mercur.* It es parte del solari sistema e del planetes terrestri. It es nominat por li deo roman del guerre Mars, identic con li deo grec Ares, pro su aspecte rubi. Pro li sam rason, it es anc nominat li "planete rubi".
Pluri missiones spacial de observation e exploration pos li annus 1960 ha permisset un plu bon conossentie del trates de Mars: su geografie, su atmosfere, etc.
Mars possede du natural satelites: Deimos e Phomos, nómines in grec mitologie in quel Phobos (timore) e Deimos (terrore) es li infantes de Ares.
On posse observer Mars con li ocul nud. Su luce es mult plu debil quam to del Lune o li Sole. Solmen tre ínfrequentmen it posse esser egal a to de Venus e Jupiter. Támen, in li max favorabil configuration (quande oposition aproxima se), su luciditá posse superar li luciditá maximum de Jupiter, con un magnitúdine* aparent de -2.91.
Li planete rubi anc ha inspirat un grand númere de autores de scientie-fiction. Li principal aspectes de ti romanes hat esset inspirat per li observationes telescopic del fine del 19im centennie e li comense del 20im centennie, ante visitationes per sondes*, queles fat suposir li existentie de mares e de canales.
Pulmon es organ de homes e mult animales. Li pulmon es parte del sistema de respiration. Li pulmon transporta oxigen del atmosfere in li sangue e libera carbon-dioxid in li atmosfere.
Li hom have du pulmones, la levul e la dextri e situesas in li torac.
Dangerosi maladies es pneumonie e cancer del pulmon.
Un animal es un organisme o ente vivent pluricellular quel have posivilite de traslation, es heterotrofe, interacte con li medio ambient modificante it e perdura in li témpor por reproduction e renovation de individues (cicle vive-morte).
Le branque del scientie quel studia animales es li Zoologie.
In li studie del animales divide se tis de maneras diverses, secun caracteristicas compartites o diferenties inter ili. Por exemple li vertebrates e li invertebrats, li peces, ampfibios, reptilles, aves e mammifers; e altri classificationes plu complex.
Biochimie es li studie de processes chimic in e in relation con organismes vivent. Li processes biochimic fat aparer li complexitá de vive.
Ferre es un chimic element. Li simbol de ferre es Fe (de latin ferum). 
Li númere atomic de ferre es 26.
Ferre es un metalle. It es blanc o grisi e ferre es fusibil per alt temperatura. Ferre es anc tenaci, ductant, magnetic e forjebil. Ferre es usat tre diferentmen in li industrie.
Radiation electromagnetic (sovente abreviat radiation E-M o REM) es un forme de energie que exhibi undic o undoid action quam it propaga tra spacie.
Radiation E-M have ambi electric e magnetic componentes, 
que oscila in fasa perpediculari al un li altri e perpediculari al direction de propagation de energie.
Radiation electromagnetic es classificat per li frequentie de su undes.
In órdine de acrescente frequentie e diminuente longore undic, tis es undes radio, microundes, radiation infrarubi,
lumine visibil, radiation ultravioletti, radies X, e radies gamma (vide spectre electromagnetic).
Li ocules de varie organismes senti un litt e alquant variabil fenestre de frequenties nominat li spectre visibil.
Li photon es li quantum del interaction electromagnetic e li "unite" basic de lumine e omni altri formes de radiation electromagnetic e
es anc li carrero del fortie electromagnetic.
Radiation electromagnetic porta energie e momente que posse esser comunicat al materie de quel it interacte.
James Clerk Maxwell prim formalmen postulat undes electromagnetic. Tis esset confirmat subsequentmen per Heinrich Hertz.
Maxwell derivat un forme undic del electric e magnetic equationes, revelar li natura undoid de campes electric e magnetic, e lor simetrie.
Proque li rapiditá de undes electromagnetic predit per li equation undic coincidet con li mesurat rapiditá de lumine, 
Maxwell concludet que lumine self es un unde electromagnetic.
Conformante al equationes de Maxwell, un temporalmen varianti campe electric genera un temporalmen varianti campe magnetic e inversi.
Pro to, quam un oscilanti campe electric genera un oscilanti campe magnetic, un oscilanti campe magnetic genera un oscilanti campe electric, etc.
Ti campes co-oscilanti constitue un unde electromagnetic propagant.
Un teorie quantic del interaction inter radiation electromagnetic e materie tal quam electrones es descrit per li teorie de electrodinamica quantic.
Li fisica de radiation electromagnetic es electrodinamica. Electromagnetisme es li fenomen fisic asociat con li teoria de electrodynamica. 
Campes electric e magnetic obedi li proprietás de superposition, e talmen omni vectores de campes magnetic e electric addi conformante a summation vectoral. Por exemple, in optica, du o plu coherent undes luminal posse reacter reciprocmen e rende un resultant irradiantie per constructiv o destructiv interferentie que 
devia del summa del component irradianties del individual undes de lumine.
Pro que lumine es un oscillation, it ne es afecter per transversi static campes electric o magnetic in un medie lineari quam un vacuo.
Tamen, in medies inlineari, quam alcun cristalles, interactions posse ocurrer inter lumine e static campes electric e magnetic — 
tal interactions include li efecte de Faraday e li efecte de Kerr.
In refraction, un unde que transversa de un medie a un altri de different densitá altera su rapiditá e direction quande it entra li nov medie. 
Li proportion del indexes de refraction del medies determina li grade de refraction, e it es addit per li lege de Snell. 
Lumine dispersa ad-in un spectre visibil quande li lumine transversa un prisma, pro que li index de refraction del
materie de un prisma depende sur li longore undic (dispersion).
Radiation electromagnetic exhibi ambi proprietás undic e particulari simultanmen (vide dualitá unde-particulari). 
Ambi undic e particulari trates ha esset confirmat in un grand numere de experimentes. 
Li trates undic es plu apparente quande radiation EM es mesurat per relativimen grand durationes e distanties, 
ma trates particulari es plu evident quande mesurar per micri durationes e distantias.
Hay experimentes in quel li naturas undic e particulari de undes electromagnetic apare in li sam experimente, quam li autointerferentie de un singul photon.
Ver experimentes sur un singul photon (in un sense de optica quantic) posse esser fat hodie in laboratorias por studentes.[1]
Chascun charge electric accelerat, o omni alterant campe magnetic, causa radiation electromagnetic. 
Information electromagnetic del charge propaga al rapiditá de lumine. Un tractament acurat deve incorporar li conception de tempor retardat (in oposition a tempor avansat, que ne es possibil fisicmen por rationes de causalitá), que addir al expressiones por li electrodinamic campe electric e campe magnetic. Tis suplementari termines es responsibil de radiation electromagnetic. 
Un regule es sempre obedit, indiferent del circumstanties: 
Radiation EM in un vacuo sempre propaga al rapiditá de lumine, relativ al observator, 
indifferent del velocitá de observator. (Ti observation ductet al developation del theorie de relativitá special per Albert Einstein.)
In un medie ne vacuosi, li factor de velocitá o index de refraction es considerat, 
dependent de frequentie e aplication.  Ambe es li proportiones del rapiditá in un medio al rapiditá in li vacuo.
Masse es li quantitá de materie in un physical córpor. It es anc un mesura del corporal inertie, li resistantie al acceleration (change del velocitá) quande un netti fortie es aplicat.[1] Li masse de un cose anc determina li fortie de su gravitational atration de altri corpores.
Li SI unite de masse es li kilogramm (kg). In fisica, masse ne es li sam quam pesa, benque masse es sovente determinat per mesurar li pesa de un cose usante un ressoric scale, in vice de un
balancie comparar it directmen con savent masses. Un objecte on li Lune vell pondera minu quam sur li Terra pro que de li inferiori gravitá, ma it vell haver ancor li sam masse. Ta es pro que li pesa es un fortie, ma masse es un proprietá que (con gravitá) determina li grandore de ti fortie.
Hay pluri distint fenomen que posse esser usate de mesurar masse. Benque som teoristes ha speculat que som de ti fenomenes vell posse esser independent unaltru,[2] current experimentes ha trovat nequant differentie in resultes sin egarda de qualmen it es mesurat:
Li masse de un objecte determina su acceleration córam un aplicat fortie. Li inertie and li inertial masse descri ti proprietá de córpores fisic al nivelles qualitativ and quantitativ.
Li Sistema International de Unites (SI) unité de masse es li kilogramm (kg). Li kilogramm es 1000 grammes (g), e prim esset definit in 1795 quam li masse de un cubic decimetre de aqua al fusent punctu de glacie. Tamen, pro que precis dimension de un cubic decimetre de aqua al specificat temperatura e pression esset desficil, in 1889 li kilogramm esset redefinat quam li masse de un metalli objecte, e talmen divenit independent del metre e li proprietás de aqua, ti nu standare esset un cupric prototip de li grave in 1793, li plantinic Kilogramme des Archives in 1799, e li International Prototip del Kilogramm (IPK) de platin-iridium in 1889.
In linguage familiari, masse and "pesa" es usate sovente interchangabilmen. Por exemple, li pesa de un hom mey esser dit quam 75 kg. In un constant campe gravitational, li pesa de un objecte es proportional a su masse, e it es inproblematic de usar li sam unite por ambi conceptiones. Ma pro li micri diferenties in li grandore del campe gravitational del Terra in diferent
locos, li distintion divenir important por mesuras con un precision plu bon quam un poc percent, e por locos lontan del superficie del Terra, quam in spacie o sur altri planetes. Conceptualmen, "masse" (mesurat in kilogrammes) refere al intrinsic proprietá de un cose, contra que "pesa" (mesurat in Newtons) mesura li resistantie de un cose a deviar ex su natural curse de liber cade, qual posse esser influenciat per li proxim campe gravitational. Sin egarda del grandore del campe gravitational, coses in liber cade es sin pesa, benque ili ancor have masse.[3]
Un semiconductor es un materiale que have un conductivitá electric inter que de un conductor, quam cupre, e un isolator, quam vitre. 
Semiconductores es li fundation de electronica moderne. Materiales semiconductent existe in du tipes - materiales elemental e materiales composit.[1]  Li saventie modern del proprietas de semiconductores usa mecanica quantic por explicar li movement del electrones e fores in un retage cristallin. Li unic arangeament del retage cristallin fa silicium e germanium li max comunmen usat elementes in li preparation de materiales semiconductent. Un crescent scientie de materiales e operationes fabricational de semiconductores ha fat possibil continuant ameliorationes in li complexitá e rapiditá de microprocessores e componentes memoric. 
Li conductivitá electric de un semiconductor cresce con alt temperatura, que es un conduida contrari de un metalle.
Componentes semiconductoral posse monstrar un extension de proprietas util, quam passar currente electric plu facilmen in un direction quam lu altri, monstrar variabil resistentie, 
e sensitivitá a lumine o calore. Por que li proprietás electric de un materiale semiconductent posse esser modificar per controlat addition de ínpuritás, o per li aplication de un campe electric o lumine, componentes fat de semiconductores posse esser usat por amplification, comutation, e conversion energic.
Conduction de currente in un semiconductor ocurre per li movement de liber electrones e "fores", colectivmen savet quam portatores chargeal. Addir impuritas atomic a un materiale semiconductent, savet quam  "dopante", grandmen acresce li numere de portatores de charge intern it. Quande un dopat semiconductor contene chefmen fores liber, it es nominat "p-tip", e quande it contene chefmen electrones liber, it es savet quam "n-tip".  Li materiales semiconductent usat per componentes electronic es dopat secun conditiones precis por controlar li concentration e regiones de p- e n-tip de dopantes. Un singul cristalle de un semiconductor posse have multi p- e n-tip regiones; li p–n juntiones inter ti regiones es responsibil 
por li util conduida electronic .
Té es un trincage. It es preparat ex diferent partes del té-plante. Té es un calid trincage de infusion.
Té contine li materie cafeine quel have un animat efecte. Li portion de cafeine in li té es til 4,5 percent.
Li max grand productient landes del té es:
In li medie omni hom comsumpte 0,3 kilogramme de té chascun annu.
Li max grand comsumption de té hay in li sequent landes
Cité es li nómine por un urban area in quel es habitat densimen de mult homes permanentmen.
Sovente un cité es un administrativ ente. Li criteries por nominar un administrav ente cité es diferent in chascun land.
Li contrarie de un cité es un village. Un cité es situat in un urban area e un village in un rural area. 
Presc partú in li munde hay li tendentie que plu e plu homes transloca del rure al cités. Pro to li cités cresce plu e plu. Hodie ja 49 percent del homes habita in un cité.
Cuba es un insul-state in li Caribica in Central-America.
It have  11.167.325 (2012) habitantes. Li lingue oficial de Cuba es hispan.
Li cité capital de Cuba es Havana.
Desde 1959 Cuba es un comunistic state.
Mexico es un state in America del Nord. It es un federal republica, quel consiste ex 31 federal states. Li oficial nómine del state es Unit Mexican States.
It have 112.322.757 (2010) habitantes.
Li cité capital del land es Cité de Mexico.
Per un area de 1.972.550 quadrat kilometre Mexico es li 14-im max grand land del munde.
Mexico esset un colonia de Hispania. In li annu 1810 Mexico declarat su índependentie. Ma in facte it devenit índependent pos un guerre con Hispania in li annu 1821. In li annu 1823 Mexico devenit un republica.
Mexico es un presidential republica. Li presidente es electet directmen per li popul e es anc li chef del guvernament. Li parlament de Mexico have li nómine Congress del Union Mexico e consiste ex du domes. Li Dom de Deputates consiste ex 500 membres e li Senatu ex 128 membres.
Svissia (German: die Schweiz [ˈʃvaɪts]; Sviss-German: Schwyz o Schwiiz [ˈʃʋit͡s]; Francesi: Suisse [sɥis(ə)]; Italian: Svizzera [ˈzvittsera]; Romanch: Svizra [ˈʒviːtsrɐ] ou [ˈʒviːtsʁːɐ]), oficialmen li Confederation Sviss (German: Schweizerische Eidgenossenschaft; Francesi: Confédération suisse; Italian: Confederazione Svizzera; Romanch: Confederaziun svizra), es un land in li centre de Europa e es un federal state e consiste ex 26 cantones, queles es li membre-states del Confederation Svissia, quel es anc nominat Helvetia. 
Svissia es un state índependent desde li annu 1499 e li land have 8,4 million habitantes (2016) e li cité capital es Bern, ma li max grand cité es Zúrich. Svissia have quar lingues oficial: german, francesi, italian e romanch.
Bagdad es li cité capital de Irak.
Li nómine significa Donation de deo.
It have 5,258 million habitantes.
Istanbul es li max grand cité de Turcia.
Til 1453 li cité esset li capital del Ostroman Imperie. Li cité nóminat Constantinople o Byzanz. In li annu 1453 li ottomanes conquestat li cité e nóminat li Istanbul.
Istanbul esset li capital del Ottoman Imperie.
Li cité have 12 782 960 habitantes in li annu 2009.
Li cité have 15 840 900 habitantes in li annu 2022. [1]
Cualquier persona que haya residido en Turquía durante al menos cinco años sin interrupción puede obtener la ciudadanía turca si también cumple ciertas condiciones. [2]
Mumbai es un cité in India. It anc conosset per su ancian nómine Bombay.
It have 12,5 million habitantes e es li max grand cité de India.
Mumbai es li cité capital del federal state Maharashtra.
Li cité es situat sur li insul Salsette in li Indian Ocean.
Mumbai es anc un important portu-cité de India.
Tōkyō (東京, litteralmen "ost capitale") es li cité capital de Japan. Li cité apartene al region Kantō.
Tokyo self have 9.375.104 (2016) habitantes e un area de 622 quadrat-kilometres, ma includente li circumité, in li tot aglomeration vive 38 140 000 persones.
It es situat sur li insul Honshū, li max grand del insules ex queles es format Japan.
In Tōkyō evenit li Olimpic Ludes del Estive 1964 e va evenir li Olimpic Ludes del Estive 2020 (in 2021, pro li epidemie de COVID-19).
Li Pacific Ocean es li max grand ocean del munde. Su superficie es 155.557.000 km².
Li Sahara es li max grand calid deserte del munde. It es situat in Africa. Li area del Sahara es nin milliones quadrat-kilometres. 
Li Sahara extende se tra deci states: Algeria. Chad, Egypt, Libya, Mali, Marocco, Mauritania, Niger, Sudan, Tunisia e tra li disputat territoria del West-Sahara.
