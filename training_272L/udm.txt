Сара Бернар (фр. Sarah Bernhardt; зэмос нимыз — Генриетт Розин Бернар, фр. Henriette Rosine Bernard; 22 коньывуон 1844 — 26 южтолэзь 1923) — француз актриса, кудзэ XX-тӥ даурлэн кутсконаз нималлязы «тужгес но тодмо актриса быдэс историын». Тодмо луиз со Европалэн сцена вылаз 1870-тӥ аръёсы, собере гастрольёсын шудылӥз Америкаын но. Тросгес шудылӥз драматической сценаосын, соин ик сое нимазы «Божественная Сара».
Сара Бернар вордскиз 22-тӥ коньывуонэ 1844 арын Парижын. Анаез — Юдифь (собере со Юлия луиз) Бернар (1821, Амстердам — 1876, Париж) вордскиз еврей семьяын но вал коммивояжёрлэн Мориц Барух Бернардтлэн но Сара Гиршлэн (1727-1829) нылзы. 1835 арысен Юдифез, ньыль сузэрзэ но братсэ будэтӥз сюранайзы — Сара Кинсберген (1809-1878). Атаез сярысь номыр но тодмо ӧвӧл. Куддыръя соин лыдъяло Поль Моремез, француз флотысь офицерез. Мукетъёыз малпало Эдуард Бернарез, егит адвокатэз.
Францие вуэмзылэсь азьло Юдифь ужа вал модистка луыса. Но Парижын со луиз куртизанка. Вордскем нылыз люкетӥз солы тазьы улыны, соин ик со Сараез келяз Англие, кытын со улӥз няняен. Со отын кыльысал, дыр, быдэ вуытозяз, но соин шудтэм учыр луиз: няняез кельтӥз Сараез огназэ аслаз кузпалэныз (кудӥз инвалид вал), Сара креслоысьтыз потӥз но камин доры вуиз. Дэремез ӝуаны кутскем. Бускельёссы юрттӥллям пичи нылашез мозмытыны. Со дыре Саралэн анаез Европаетӥ путешествовать каре вылэм аслаз очередной спонсореныз. Сое ӧтизы нылыз доры, со вуиз но нуиз Сараез сьӧз Париже, но вылысен кельтӥз сое выль нянька вылэ.
Саралы улыны кылдӥз туж «мрачной» интыын, кытчы ваиз сое няняез. Сара вераськисьтэм луиз, векчиомиз. Но адӟон герӟаз выльысен анаез но нылэз. Куке со пумитаз аслэсьтыз тётязэ (Розинаез), кудӥз озьы ик вал куртизанка, Саралы умойтэм луиз. Солы луиз сыӵе урод, что со усиз няняезлэн киосыз вылысь но тӥяз пыдзэ но кизэ. Анаез сое нуиз сьӧраз но трос аръёс кулэ луизы огназ кылем ныллы тодаз вайыны, мар со анай яратон.
Сара уг быгаты вал гожъяськыны но, лыдӟиськыны но, лыдъяськыны но. Сое ыстӥзы Мадам Фрессардлэн школаяз, кытын со ортчытӥз кык ар. Школаын дышетскыкуз, Сара нырысьсэ шудыны кутскиз спектакльёсын. Одӥгаз спектакльын со адӟиз анайзэ, кудӥзлэн учкемез потӥз нылыз шоры. Саралэн вал нервной приступ, со вунэтӥз вань текстсэ но «сценалэсь кышкан» кылиз соин кулытозэз, мировой слава дыръяз но.
1853 арын Сараез ысто привелигированной частной школае Грандшампе. Коньдон тыре Юдифьлэн выль поклонникез, герцог Морни.
Подросток дыръяз Сара вал туж векчи, котьку кызылӥз. Врачъёс солы вераллязы, со вазь кулоз туберкулёзлэсь шуыса. Сара уй но,  нунал но малпаськыны кутске кулон сярысь. Та дыре ик лэсьтэмын туспуктэмъёс, кытын со кылле гробын (со куриз анайзэ гроб басьтыны). Одӥг пол анаез люказ вань родственникъёссэс но эшъёссэс, кудаз ваньзы вуизы одӥг малпанэ: Саралы ӝоггес бызёно. Куке солы верало со сярысь, со учке вылӥе но вера, со сётэмын Инмарлы гинэ шуыса но солэн участез монахиня луыны. Герцог Морни оценить каре та сценаез но ӵектэ Юдифьлы Сараез сётыны консерваторие. Со дыре ик Сара нырысьсэ шеде зэмос спектакле — «Комеди Франсэз» театрын. Та бере солэн улонэз решиться кариське.
13 арескын Сара пыриз Высшей национальной консерваторилэн драматической искусствоя драматической классаз, кудзэ со быдтэ 1862 арын.
Консерваторие пырон понна Саралы сётоно вал комиссия азьын экзамен. Солы дасяськон понна Сара дикциеныз ужаны кутске. Солэн дышетӥсез луэ Александр Дюма (старший). Со дышетэ Сараез характеръёсты кылдытонлы, жестъёсты но куараез уже кутыса. Экзаменын ваньмызлы яра Саралэн куараез, но со пыре дышетскыны, кудӥзлы со вань кужымзэ сётэ. Выпускной экзаменын со басьтэ кыкетӥ приз.
1 куарусёнэ 1862 арын Сара Бернар дебютировать каре «Комеди Франсез» театрын Жан Расинлэн «Ифигения» нимо спектакляз, кудаз со шудэ валтӥсь геронялэсь рользэ. Одӥгез но критик уг синйылты Сараез, кудӥз азьланяз бадӟым кизили луэ. Тросэз малпазы, та актрисалэн нимыз ӝоген афишаосысь ышоз шуыса. Ӝоген Сара кошке «Комеди Франсэз» театрысь. Со отчы берытске, дас ар ортчыса гинэ.
Театрысь кошкемез бере Саралэн улоназ шуг-секытъёс кутско. Со улонэз сярысь трос тодмо ӧвӧл. Тодмо соиз гинэ, та дыре со воштӥз кӧня ке любовникъёссэ. Но куртизанка (анаез сямен) солэн луэмез ӧз поты. 22 толсуре 1864 арын Саралэн вордске пиез, Морис. Атаез вал Анри, принц де Линь. Пизэ сюдон но будэтон сярысь сюлмаськыса, со ужаны кутске «Одеон» театрын, кудӥз вал кыкетӥез  значимостезъя театр со вакытэ. Куд-ог рольёсыз бере (кудъёсыз удачноесь ӧй вал) критикъёс сое синйылто «Король Лирысь», кытын со шудӥз Корделияез. Мукетыз успешной ролез луиз «Kean» пьесаын (А. Дюма старшийлэн).
1869 арын актриса шудӥз Занетто (менестрелез) Франсуа Коппелэн «Прохожий» нимо пьесаяз. Та бере со доры вуэ слава. Триумфальной луиз Виктор Гюголэн «Рюи Блазе» пьесаяз Королевалэн ролез, кудзэ со шудӥз 1872 арын.
Ужаз «Комеди Франсез», «Жимниз», «Порт-Сен-Мартен», «Одеон» нимо театръёсын. 1893 арын басьтӥз «Ренессанс» нимо театрез, 1898 арын — «Насьон» театрез, кудӥз собере нимамын вал «Театр Сары Бернар» шуыса. Тросэз тодмо театр удысын тыршисьёс (кылсярысь К. С. Станиславский) Бернарлэсь искусствозэ лыдъязы «образцом технического совершенства».
Тросэз тодмо современникъёс (А. П. Чехов, И. С. Тургенев, А. С. Суворин но Т. Л. Щепкина-Куперник) ӧз шедьтылэ актрисалэсь талантсэ. Тужгес но умойъёсыз рольёсыз: донья Соль («Эрнани» Гюголэн), Маргарита Готье («Дама с камелиями» Дюма пилэн), Теодора («Теодора» Сардулэн), принцесса Грёза, герцог Рейхштадский («Герцог Рейхштадский» но «Орлёнок» Ростанлэн), Гамлет («Гамлет» Шекспирлэн), Лорензаччо («Лорензаччо» Мюсселэн). 1880-тӥ арысен Бернар гастролиосын выступать карылӥз Европаын но Америкаын, Россиын (1881, 1892, 1908-1909) Михайловской театрын но провинциын.
1905 арын Рио-де-Жанейроын Сара Бернар бур пыдзэ повредить кариз, кудзэ 1915 арын вандӥзы. Но Бернар ӧз кельты сценаез. Нырысетӥ Мировой война дыръя но со выступать карылӥз фронтын. 1914 арын сое наградить каризы Почётной легионлэн орденэныз. 1922 арын сцена вылысь кошкиз.
Актриса кулӥз 26 южтолэзе 1923 арын Парижын 78 аресказ. Ватэмын Пер-Лашез нимо кладбищеын.
Калида́са (कालिदास) — быдӟым Инди кылбурчи.
Пу́блий Верги́лий Маро́н (лат. Publius Vergilius Maro; 70 — 19 асьме эралэсь азьвыл) — вашкала рим кылбурчи, рим поэзилэн классик.
Македон Александр (др.-греч. Ἀλέξανδρος ὁ Μέγας; 356—323 асьме эралэсь азьвыл) — македон эксэй, аргеадлэн династияысь. Со дуннелы кунез лэсьтӥз, кулонэз бере куашканэм. Быдӟым вашкалалэн полководец.
Атаез Филипп македон эксэй вал, мумыз Олимпиада эпир эксэйлэн нылэз. Со вордскиз македон шоркарын Пеллан. Солэн дышетӥсез Аристотель вал. Атаез кулон бере ожкалыкез кивалтӥз но Персияез басьтӥз. Собере со кутскиз Индияез басьтон, но ожгарчиослэн лекъяськон понна чигназ. Ӝоген Александр индия походлэн пумез бере кулӥз. Кулонэз бере полководецъёсыз империяез люкизы.
Грек кыл ( аслаз нимыз - Ελληνικά [e̞ˌliniˈka] )
Марс — Шунды системаысь планета. Шундылы матын луэмезъя со ньылетӥез луэ, но быдӟалаезъя — сизьыметӥез. Планеталэн массаез — 10,7 % музъем масса. Нимамын Вашкала Римысь ожгар инмарлэн Марслэн нимыныз. Маггемит минерал (кортлэн γ-оксидэз(III)) Марслэсь вылзэ гордмыт каремен, сое куддыръя «горд планета» шуо.
Марс — шеромем атмосфераен музъем типъем планета (вылаз омыр зӥбет Музъемынэзлэсь 160 поллы ляб). Марс рельефлэн аспӧртэмлыкъёсыз луо толэзесь кадь шуккон кратеръёс, озьы ик музъемесь кадь вулканъёс, нёжалъёс, бушкыръёс но полюсъёс котырысь йӧ изьыос.
Марслэн кык толэзез вань — Фобос но Деймос (вашкала грек кылысь берыктыса — «кышкан» но «дэймон»), кудъёсыз пичиесь (Фобослэн быдӟалаез — 26,8×22,4×18,4 км, Деймослэн — 15×12,2×10,4 км) но таин сэрен шар тусъем луыны быгатӥллямтэ.
1960-тӥ аръёс дырысен Марсэз эскерыло, со доры аппаратъёс но станциос келяса, СССР («Марс» но «Фобос» программаосъя), США («Маринер», «Викинг», «Mars Global Surveyor» но мукет программаосъя), Европаысь космической агентство («Марс-экспресс» программая) но Индия («Мангальян» программая). Туннэ нуналлы, Музъем бере, Марс — Шунды системаысь тужгес пыр-поч эскерем планета.
Чорыг (лат.  Pisces)
Удмурт улосвылысь вуосын 45 вид чорыг пумиське.
Функция — математикаысь одӥгез валтӥсез валан, кудӥз возьматэ огназылэсь вошъяськись бадӟымлыкъёслэсь мукетъёсыныз герӟаськемзэс.  но  бадӟымлыкъёслэн герӟаськемзы луиз ке котькудӥзлэн  значенилэн кыӵе ке  значенилы тупамез, соку  нимаське  аргументлэн (однозначной) функциез шуыса. Куддыре -эз эрико вошъяськись, но -ез эриктэм вошъяськись шуо.  но  куспын вылӥ верам тупамзэс огъя тус сямен тазьы гожъяло:  яке .
 функциез сётон кожа, куиньназы возьматэмын шуыса:
Та правилоез ваньмызлэсь ӵем формулаен возьматыло, кылсярысь, , .
Кар яке город — бадӟым улон инты, кудӥзлэн улӥсьёсыз котьку кадь ик уг ужалляло гурт возёс удысын. Али дыре дуннеысь тужгес но бадӟымез кар луэ Шанхай.
Куба (исп. Cuba), официал нимыз Куба Республика (исп. República de Cuba) — одӥг нимъем шормуӵ вылын Карибской зарезьын интыяськем социализмо кун. Уйпал Америка бордысь Куба висъямын Флорида проливен уйшор палан но Юкатан проливен шунды пуксён палан. Кун пыре ООН-э 1945-тӥ арысен.
Территориезлэн быдӟалаез — 110 860 км². Кубаын 11 миллионлэсь ятыр адями улэ. Шоркарез но тужгес бадӟымез карез луэ Гавана.
Варадеро вӧзысь пляж
Отель Nacional de Cuba, Гавана
Гаваналэн шорез
Варадероысь пляж
Кубалэн наукаосъя академиез
Хосе Мартилэн мавзолеез дорын караул
Гаванаысь университет
Мексика (исп. México) — Уйпал Америкаысь кун.
Солэн бускельёсыз — Америкалэн Огазеяськем Штатъёсыз, Белиз но Гватемала. Территориезлэн быдӟалаез — 1 972 550 км². Мексикаын ог 133 миллион адями улэ. Шоркарез — Мехико кар.
Швейца́рия Конфедера́ция (нем. Schweizerische Eidgenossenschaft, фр. Confédération suisse, итал. Confederazione Svizzera, Шаблон:Lang-rm, лат. Confoederatio Helvetica) — Европаысь кун.
Багдад (араб بغداد‎) — Ираклэн шоркарез, Багдад мухафазалэн центрез. Городын 9 миллионлэсь трос адями улэ (2015). Кар сылэ Ираклэн шораз кадь, Тигр шур дурын.
Стамбул (тур. İstanbul) — Турцилэн уйпал-шунды пуксён палаз (Шунды ӝужан Фракиын но Анатолиын) интыяськем кар. 
Токио (яп. 東京, Tōkyō) — Японилэн шоркарез, Япониысь бадӟым кар но префектура.
Чус океан — дуннеысь тужгес бадӟымез но тужгес мурез океан. Интыяськемын Евразия, Австралия, Антарктида, Уйпал но Лымшор Америка материкъёс куспын.
Солэн площадез (зарезьёсты пыртыса) — 179,7 млн км², шор мурдалаез — 3984 метр, ву быдӟалаез — 723,7 млн км³ (зарезьёстэк — 165,2 млн км², 4282 метр но 707,6 млн км³). Чус океанлэн тужгес но мур интыез — 10 994 метр, интыяське Мариана дырдыын. Чус океан пыр 180-тӥ меридианэтӥ датаез воштон гож ортчэ.
Саха́ра (араб صحراء, фр. Sahara) — тужгес но бадӟым Музъём вылын пустыня, интыяськемын Африкалэн уйпалаз. Лэзиськиз 4800 км шундыпуксён палась шундыӝужан пала но 800-лэсь 1200-озь упалась лымшор пала; площадез — 8,6 млн км² (30 % Африкалэн площадезлэн пала, кӧняке гинэ бадӟымгес Бразилилэсь). Сахаралэн шундыпуксён палаз Атлантической океанлэн вуосыз, уйпал палаз Атлас гурезьёс но Средиземной зарезь, нош шундыӝужан палан — Горд зарезь.
