Микеланджело ди Лодовико Бвонаротти Симони (итал. Michelangelo di Lodovico di Leonardo di Buonarroti Simoni, ХФА: [mikeˈlandʒelo di lodoˈviːko ˌbwɔnarˈrɔːti siˈmoːni]; 6 март 1475, Капрезе, Флорентиялъул республика — 18 фебруар 1564, Рум), гьединго Микеланджело гӀадинан лъалев, — Борхатаб Ренессансалъул итал скулптор, суратчи, архитектор ва поэт. Гьавуна Флорентиялъул республикалда, гьев гъираххинавуна классикияб антиклъиялъул мисалаз ва гьесул хӀадтӀабаз кӀудияб асар гьабуна БакътӀерхьул гьунарлъиялде. Гьунарлъиялъул батӀи-батӀиял рахъазда Микеланджелол гьунаралъги махщалицаги реч кьола гьев Ренессансалъул архетипалияв чилъун рикӀкӀине, гьесул мехцояв ва дандеяв Леонардо да Винчигун.[1] Гьесул заманалда рукӀарал биографаз гьев веццун вуго жиндирго эпохадул буго бищун машгьурав суратчи гӀадин.[2][3]
Мигель де Сервантес Сааведра (исп. Miguel de Cervantes Saavedra, ХФА: miˈɣel de θeɾˈβantes saaˈβeðɾa; 29 сентябрь, 1547 (мухІканго лъаларо) – 22 апрель,1616 NS)[6] — испан хъвадарухъан, испан мацІалъул бищун кІудияв хъвадарухъан ва дунялалъул бищун машгьурал романчагІазул цояв хІисабалда жив машгьурав. Гьесул бищун машгьураб асарлъун ккола роман Дон Кихот, жиб гІемерисеб гьанжесел романазул тІоцебесеблъун[7][8][9] ва дунялалъул адабияталъул тІогьазул[10][11] цояблъун рикІкІунеб.
Гьесул гІумруялъул кІудияб бутІа ун буго мискинлъиялда, гьелъул гІемерисел рахъал яги мухІканал гьечІо, яги тІубан лъалел гьечІо, ва гьесул нахъе хутІарал хІалтІабазул гІемерисел хъван руго хвалдаса лъабго соналъ цере. БукІаниги, гьесул асар ва адабияб ирс буго цІакъ кІвар бугеб, гьеб бихьула испан мацІалде "Сервантесил мацІ"–илан абиялъулъ[12].
1569 соналъ Сервантес Испания тун къватІиве ине ккана ва рещтІана Румалда; гьенив хІалтІулев вукІана кардиналасул рокъов.  1570 соналъ гьес живго хъвала Испаниялъул ралъдал лъелаб аскаралъул къокъаялде, ва 1571 соналъул октобералда захІматго лъукъана Лепантоялъул рагъулъ. Солдатлъиялъда гьев вукІана 1575 соналъ-лъагІан, гьеб мехалъ гьев асир гьавула бербер пиратаз; щуго сон асирлъудаги бан вичунги восун, гьев нахъвуссуна Мадридалде.
Гьесул тІоцебесеб кІвар бугеб роман "Галатея" (исп. La Galatea) басмаялде бахъана 1585 соналъ, гьеб заманалъ гьев жеги хІалтІулев вукІана бича-босиялъул агентлъун, хадув пачалихъияб магъало бакІарунчилъун. Дон Кихот романалъул тІоцебесеб бутІа басма гьабуна 1605, кІиабилеб букІа — 1615 соналъ. Сервантесил цогидал асаразда гъорлъ руго 12 Novelas ejemplares (Мисалиял романал); халатаб шигІру Viaje del Parnaso (Парнасалде сапар); ва Ocho comedias y ocho entremeses (Микьго пьеса ва микьго антракт). Los trabajos de Persiles y Sigismunda (Персилесил ва Сигизмундал захІматал) басмаялде бахъана 1616 соналъ.
Халип:Дон Кихот
Пу́блий Верги́лий Маро́н (лат. Publius Vergilius Maro, абулеб къагІида [ˈpuːbliʊs wɛrˈɡɪliʊs ˈmaroː]; 15 октобер 70 НЩ, Андал, Мантуялда гӀагарлъухъ, Цизалпияб Галлия — 21 септембер 19 НЩ, Брундизий, Италия),[1] — некӀсияв румав поэт, жив Августил периодалъ вукӀарав. Гьес хъвана латин литератураялда бищун машгьураб лъабго поэма: Эклогал (яги Буколикал), Георгикал, ва эпос Аенеидал. 
Гьавуна рес бугеб хъизаналда, гӀолохъанлъуда вахъана Медиоланалде. ЛӀугьа-бахъиназдалъун бечедаб гьечӀеб жиндирго гӀумрудал цӀикӀкӀанисеб Вергилица тӀамуна Неаполалда ва гьелъул сверухъ, мех-мехалъ Румалдеги щун. КучӀдул хъвазе байбихьана НЩ 50-абилел соназдаго. НЩ 39 соналъ басма гьабуна гьесул гӀухьбузузлал кучӀдузул мажмугӀ, Буколикал, жиндир кӀудияб битӀ букӀараб ва жинца автора жиндирго эпохадул цӀакъ машгьурав  поэтлъун лӀугьинавураб.
Алекса́ндр Македо́нияв (Александр III ТӀадегӀанав, н.-грек Ἀλέξανδρος[2] Γ' ὁ Μέγας, лат. Alexander III Magnus, бусурбабазул Искандер Зулькъарнайн[3], гӀага-шагарго гь. 20 июлалъ н.р.ц. 356 соналъ — хвана 10 июналъ н.р.ц. 323 соналъ) — н.р.ц. 336 соналдаса нахъе Аргеадазул династиялдасан Македониялъул хан, рагъул цевехъан, жив хун хадуб биххараб гӀаламалъул пачалъихъ гӀуцӀарав чи. Магърибияб тарихалда гӀемериса Алекса́ндр ТӀадегӀанав-илан абула гьесда. НекӀсиял заманабаздасанго гьев машгьурав вуго кӀудияв бищунго къуватав рагъул цевехъан гӀадин.
Демократия (н.-грек δημοκρατία, dēmos 'халкъ' ва kratos 'нухмалъи'[1]) — хӀукуматалъул форма, жинда жаниб халкъалъул ихтияр бугеб гьоркьор лъезе ва къабул гьаризе къанункьеялъулал хӀукмаби ("битӀараб демократия"), яги гьеб иш гьабилъе хъулухъчагӀи рищизе ("репрезентативияб демократия"). Демократиялъул бокӀонганчӀида гъорлӀ руго данделъиялъул эркенлъи, ассоциациялъул эркенлъи, милкалъул ихтиярал, диналъул ва каламалъул эркенлъи, гъорлӀлъи ва ращалъи, ватӀанчилъи, жидее нухмалъулезул разилъи, рищиялъул ихтиярал, аслу гьечӀого хӀукуматалъ гӀумрудал ихтияраздаса ва эркенлъиялдаса махӀрум гьариялдаса эркенлъи, ва гьединго дагьбутӀабазул эркенлъи.
Демократия абураб бичӀчӀел гӀезегӀан цебетӀуна заман бахъанагӀан. Гьелъул байбихьул форма букӀана битӀараб демократия. Жакъа къоялъ демократиялъул бищун  гӀаммаб форма буго репрезентативияб (вакиллъулаб) демократия, гьениб халкъалъ, жидерго цӀаралдаса нухмалъи гьабизе, рищула хӀукуматалъул хъулухъчагӀи парламентияб яги президентияб демократиялда.[2]
Аристотелица данде лъолаан гӀемеразул хӀакимлъи (демократия/тимократия) дагьазул (олигархия/аристократия) ва цо чиясул хӀакимлъиялде (тирания яги гьанжесеб автократия/абсолютияб монархия). Гьес гьединго рикӀкӀунаан щибаб системаялъул жиде-жидер лъикӀал ва квешал вариантал ругилан (демократия абуни гьес рикӀкӀунаан тимократиялъул дегенеративияб аналоглъун).[3][4]
Жакъа къоялъул политикиял теористазда гьоркьоб буго демократиялул лъабго къецияб цонцепция: аггрегативияб демократия, делиберативияб демократия ва радикалияб демократия.[5]
Демократиялъ босул чанго батӀияб форма теориялда гӀадин практикаялдаги. Демократиялъул цо-цо вариантаз чӀезабула жиндирго ватӀанчагӀазе дагьалги лъикӀаб вакиллъи ва цӀикӀкӀараб эркенлъи, цогидазде дандеккун.[6][7] Амма кинаб букӀаниги демократия гӀуцӀцӀун гьечӀони хӀукуматалъул халкъ къанункьеялъулаб процессалдаса бахъизе яги хӀакимлъиялъул кинаб букӀаниги гӀаркьелалъе хӀакимлъи бикьи жидеего данде кколедухъ хисизабизе гьукъулеб къагӀидаялда, системаялъул цо гӀаркьелалъ, жиндего цӀикӀкӀараб хӀакимлъи сверизабун, демократияб биххизабизе бегьула.[8][9][10]
ГӀарац — бокьараб жо яги жиндир хал гьабизе кӀолеб хъвай, гӀемерисеб жибги къабул гьабураб  къайиялъухъ ва гьабураб хӀалтӀухъ мухьлъун ва магъало гӀадал налъаби рецӀизе конкретияб пачалихъалда яги социалиябгин экономикияб контексталда.[1][2][3]  ГӀарацалъул аслиял функциял ратӀарахъула: хис-басалъул алат, хӀисаб-суалалъул цвел, багьа цӀуниялъул алат ва цо-цо налъи бецӀи нахъбахъиялъул стандарт гӀадин.[4][5] Гьел функциял тӀуразе кӀолел бокьарал жал рикӀкӀине бегьула гӀарац хӀисабалда.
Халип:Means of Exchange
Халип:Economics
Грек мацІ (гьанжесеб грек. Ελληνικά,  Elliniká, некІсияб Ἑλληνική, Hellēnikḗ) — гьиндгин еверопаялъулал мацІазул хъизаналъул жибго жиндаго чІчІараб гІаркьелалъул мацІ, Грециялъулги, Къубрусалъулги, Албаниялъулги, Бакъбаккул Ракьдагьоркьоралъадлъиялъул ЧІегІерралъадлъиялъул мухъазулги жиб миллияб. Гьелъул буго киналниги гьиндгин европалъулал мацІазул нахъе ругезда гьоркьоб бищун халатаб документлъизабураб тарих, жиндие бищун дагьаб 3400 сонил хъвай бугеб.[3]. Гьелъул хъвай-хъвагІилъун буго грек алипба, жиб 2600 гІанасеб соналъ хІалтІизабулеб бугеб ва жинца цогидал алипбаязе кьучІ лъураб[4].
«Википедиялда» буго бутІа
 {{{3}}} мацІалда 
[[:Стандарт грек:{{{2}}}|«{{{2}}}»]] 
[[:Понталъул грек:{{{2}}}|«{{{2}}}»]] 
Халип:Wikibooks
Халип:Wiktionary category
Халип:Wikivoyage
Халип:Wikiquote
Халип:Грек мацІ
Адабият ялъуни литература гӀатӀидаб магӀнаялда — хъварал хӀалтӀабазул мажмугӀ, гьединго гьеб хӀалтӀизабула дагьабги хасаб магӀнаялда гьунарлъиялъул форма хӀисабалда ругел асаразе, хасго прозаикияб гьунарияб адабияталъе, драмаялъе ва поэзиялъе[1]. Ахирисел гӀасрабазда гьеб термин гӀатӀид гьабуна гъорлъе жиндир гӀемерисеб хъван бугеб кӀалзул адабиятги бачун[2]. Адабият ккола лъай ва рекӀелгъей хъваялъул, цӀуниялъул ва цоцахъе кьеялъул къагӀида.
Гьунарлъиялъул форма хӀисабалда, адабияталъ гъорлъе рачине бегьула гьединго гьунарияб-гуреб (гӀалмияб) адабияталъул батӀи-батӀиял жанрал — автобиография, къохъваял, мемуарал, рисалатал, эссеял. ГӀатӀидат баянкьеялда рекъон, адабияталъ гъорлъе рачуна гьунариял-гурел тӀахьал, макъалаби ва цогидаб хасаб темаялдаги хурхараб басмаялде бахъараб информация[3][4].
Адабият абураб термин буго гӀараб мацӀалъул адаб (гӀар. أدب‎‎) абураб рагӀудаса бачӀараб. Литература абураб термин буго латин мацӀалъул iteratura/litteratura "малъи", "хъвай", "грамматика" абураб ва бачӀиналъулъ магӀна "хӀарпаздалъул хъварал формаби"  бугеб рагӀудаса (лат. litera/littera "хӀарп")[5]. Гьеб гуребги, термин хӀалтӀизабун букӀуна кӀалзул ва кочӀол текстазеги[6][7]. Басмаялъул технологиял церетӀеялъ рес кьун буго адабият ва хъварал хӀалтиӀаби, гьединго электроникияб адабиятги, кӀванагӀан цӀикӀкӀун тӀиритӀиялъе
Адабияталъе классифкация гьабула гьеб поэзия, проза ва драма ккеялда бан, гьединго асаразе категоризация гьабула гьел хасал тарихиял периодазда рекъон лъеяздалъун, эстетикиял хаслъиязда яги жанразда рекъонги.
ТӀабигӀат, ялъуни натура, ялъуни бижел, бищун гӀатӀидаб магӀнаялда, буго физикияб дуниял яги ТӀолгодунял. "ТӀабигӀат" гӀахьалаб буго физикияб дуниялалъул феноменалъе, ва гьединго гӀумруялъе гӀаммго. ТӀабигӀаталъул цӀех-рехел ккола гӀелмуялъул кӀудияб, цо бугеб батичӀониги, рахъ. ГӀадамал тӀабигӀаталъул бутӀалъун кколел рукӀаниги, инсанасулаб жигарчилъи ва пиша гӀемерисеб бичӀчӀула тӀабигӀатазул цогидал загьиратаздаса батӀаго бугеб категория гӀадин.[1]
ТӀабигӀат абураб рагӀи буго гӀараб мацӀалдаса бачӀараб. Натура абураб рагӀи буго бачӀараб латин natura абураб рагӀудаса, "букӀиналъул къагӀида, бижухъеяб хасият" магӀна бугеб, ва некӀо заманалда жиндир хӀарпккураб магӀнаги гьари, рижи абун букӀараб.[2] НекӀсияб философиялда, natura гӀемерисеб хӀалтӀизабулаан латин мацӀалде грек фюсис (φύσις) рагӀи буссинабизе, гьебги байбихьуда букӀана гъветӀ-хералъул, хӀайваназул ва дунялалъул цогидал хаслъабазул жанисел характеристикабазе гӀахьал гьабулеб рагӀи.[3][4] ТӀабигӀаталъул концепция, гӀаммаб хӀалалъ физикияб тӀолгодунялалъул, буго оригиналияб бичӀчӀел гӀатӀид гьабиялъул цояб;[1] гьеб байбихьана Сократида цересел философчагӀаз φύσις рагӀи хӀалтӀизабиялъул аслиял къагӀидаби баян гьариялдас (доб заманалъ гьеб рагӀул динамикияб роцен букӀаниги, хасго Гьераклитие), ва гьелдаса нахъе дагьлъи гьечӀого букӀана машгьурлъулеб.
Ахирисел чанго гӀасрабазда, гьанжесел гӀелмиял методал раккулеб заманалда, тӀабигӀат лӀугьана пассивияб унголъилъун, жиб илагьиял къануназ гӀуцӀа-кӀутӀулеб ва цбехун бачунеб.[5][6] Индустриалияб революциялдаса байбихьун тӀабигӀаталъул цӀикӀкӀу-цӀикӀкӀун хал гьабизе байбихьана жинде ургъунго гъорлӀе къай гьечӀеб унголъиялъул бутӀа хӀисабалда: гьелъ цо-цо традицияз гьеб рикӀкӀунаан сакралияблъун (Руссо, американ трансцендентализм) яги гӀадатго илагьияб провиденциялъе яги инсанияб тарихалъе декорлъун (Гьегел, Маркс). Амма гьебго заманалда цӀилъана тӀабигӀаталъул виталистияб бихьел, жиб пресократииялде гӀагараб, хасго Чарлз Дарвинидаса хадуб.[7]
РагӀи хӀалтӀизабиялъул гьанжесел батӀи-батӀиял вариантазда, "тӀабигӀат" гӀемерисеб гӀахьал гьабула геологиялде ва гӀалхул гӀумруялде. ТӀабигӀат гӀахьалаб букӀине бегьула чӀагоял гъветӀ-хералъул ва хӀайваназул гӀаммаб рахъалъе, цо-цо нухалъ чӀагоял-гурел объектазда хурхарал процессазе — Ракьалъул гьава-бакъ ва геология гӀадал жал-жалазул хасал тайпабазул рукӀиналъул къагӀидаялъе ва жидедаго рекъон хисиялъе. Гьеб гӀемериселъ къабул гьабула тӀабигӀияб сверухъдунял яги гӀалхуллъи — гӀалхул хӀайванап, кьураби, рохь ва гӀаммго инсанасул хӀалтӀи-пиша сабаблъун жал гьедигӀан хисичӀел яги инсан гъорлӀчӀваниги цӀунун хутӀарал жал гӀадин. Мисалалъе, мануфакутрлъарал объектал ва гӀадамазул гьоркьолъаби гӀаммго абуни рикӀкӀунаро тӀабигӀаталъул бутӀалъун, цохӀо гьезул квалификация гьабичӀони, мисалалъе, "инсанияб тӀабигӀат" яги "тӀолго тӀабигӀат" хӀисабалда. Гьеб ккола натуралиял жалазул дагьабги традиционияб концепция, жиб жакъа къоялъги батизе бегьулеб; гьелда гъоркь бичӀчӀула тӀабигӀияб ва гьунарияб жоялда гьоркьоб батӀалъи, гьунарияб абулеб жо бичӀчӀула инсанасул лъавалъ яги инсанасул гӀакълуялъ гьабураб жо гӀадин. Конкретияб контексталда бан, "тӀабигӀияб/натуралияб" батӀа гьабизе бегьула тӀабигӀияб-гуреб (анатуралияб) яги тӀасатӀабигӀияб (супернатуралияб) жоялдаса.[8]
Ракь буго цохӀого цо жинда гӀумру букӀин лъалеб планета, ва гьелъул тӀабигӀиял хаслъаби руго гӀемерисел гӀелмиял цӀех-рехелазул субъектал. Бакъул системаялда, гьеб ккола лъабабилеб бакъалде гӀагараблъун; гьеб буго бищун кӀудияб ракьдалаб планета ва щуалбилеб киназдаго гьоркьоб. Гьелъул бищун хасиятал климатиял хаслъаби руго кӀиго кӀудияб полярияб регион, цогидазде дандеккун тӀеренал рекъарал зонаби ва гӀатӀидал экваториалиял тропикиял ва субтропикиял зонаби.[9] ГӀазу-цӀадалъул балеб къадар гӀемер бараб букӀуна бакӀалда, лъагӀалида жаниб чанго метралдаса бахъараб миллиметралдаса дагьалдеги щвезегӀан. Ракьалъул тӀасалъиялъул 21 процент буго цӀамгӀалаб лълъим бугел океаназ бацараб. ХутӀараб бутӀа буго гӀуцӀун континентаз ва чӀинкӀиллъабаз, гӀумру гьабулеб ракъдаллъиялъул цӀикӀкӀанисеб бутӀаги ккола шималияб бащдасфераялде.
Ракь цебетӀуна жидеца байбихьудасел шартӀазул лъалкӀал тарал геологиял ва биологиял процессазул хӀасилалда. КъватӀисеб тӀасалъи бикьун буго чанго дагь-дагьккун мигратунел тектоникиял къаназде. Жанисеб рахъ буго хутӀун активияб, пластикияб мантиялъул биццатаб гъатгун ва маххалъ цӀураб ракӀигун, жинца макънатӀияб эгьеллъи генератунеб. РакӀиб лӀугьунеб конвективияб багъарахъдиялъ дюнамиял акционаздалъун генератуна электрикиял чвахаби, ва гьез, жидерго иргаялда, генератуна геомакънатӀияб эгьеллъи.
Атмосфериял шартӀал гӀезегӀан хисана тӀоцере рукӀараздаса чӀагоял формаби рукӀиналъ,[10] гьез гьабула экологияб баланс, тӀасалъиялда ругел шартӀал стабил гьарулел. ГӀеблъелалда ва цогиял географиял факторазда рекъон климаталъул гӀатӀидал ратӀалъиял рукӀаниги, халатболжелаб гьоркьохъеб климат буго гӀезегӀан стабилияб цӀороллъиялъул периодазда гьоркьоб,[11] гьоркьохъеб абуни глобалияб температураялъул цо яги кӀиго градусалъулцин хьвагӀдеялъ тарихияб рахъалъ цӀакъ кӀудияб асар гьабулаан Ракьалъул экологикияб балансалде ва фактикияб географиялде.[12][13]
Геология буго Ракь гӀуцӀарал къвакӀараб ва лъамаяб материялъул гӀелму ва цӀех-рехел. Геологиялъул рахъалъ жанибе бачуна гӀуцӀиялъул (композициялъул), структураялъул, физикиял хасиятазул, динамикаялъул ва Ракьалъул материалазул тарихалъул гӀелмияб цӀех-рехел, ва гьединго гьел киналго лӀугьинарулел, хъилдизарулел ва хисизарулел процессазул цӀех-рехел. Гьеб рахъ буго аслияб академикияб дисциплина, ва гьелъул буго гьединго цӀакъ кӀудияб кӀвар минералал ва  гьидрокарбон рахъиялъе, тӀабигӀиял балагьал цереккун лъазариялъе ва гьесул хӀасилал тамах ккезариялъе, геотехникияб инжинериялъул цо-цо рахъазда, букӀараб климат ва сверухъдунял бичӀчӀиялъе.
Ракьалъул атмосфера буго экосистема кколеб аслияб фактор. Ракь сверун бугеб газазул тӀеренаб гъат бакӀалда чӀезабула гравитациялъ. Гьава гӀуцӀун буго аслияб къагӀидаялъ нитрогеналдаса, оксигеналдаса, лъел хӀухьладаса ва дагьабго къадар карбогеналъул оксидалдаса, аргоналдаса ва гь. ц. Атмосфераялъул тӀадецуй дагьлъула борхалъи цӀикӀкӀингун. Озоналъул гъаталъул буго цӀакъ кӀудияб кӀвар тӀасалъиялде щолеб ултрафиолетияб радиациялъул къадар дагь гьабиялда. Ултрафиолетияб радиациялъ ДНЦӀ бигьаго хвезабулелъул, озоналъул гъат ккола РакьалтӀа бугеб чӀаголъи цӀунулеб факторлъун. Атмосфераялъ гьединго цӀунула хинлъи сардил заманалда, гьелдалъул дагьлъизабула температураялъул къойилаб хисарди.
Халип:Nature
Халип:Natural science
Халип:Environmental science
Халип:Branches of biology
Марс (символ: ) — Бакъалдаса ункъабилеб ва Бакъалъул системаялда кӀодолъиялъул рахъалъ анкьабилеб планета, гьеб кӀудияб буго цохӀо Меркуриялдаса. Марсалъул цӀар буго некӀсияб Румалъул рагъазул илагьасул, ва гьеб рехсола "БагӀараб планета" гӀадин. Ахириселъе гӀиллаги буго Марсалда тӀад тӀибитӀун бугеб маххалъул оксидалъул эффект: гьелъ жиб цогидал рихьулел астрономиял объектазул гьечӀеб багӀараб кьер кьола планетаялъе. Марс ккола ракьалъулаб къокъаялъул планеталъун, гьелъул атмосфера буго ризаб гуреб, гьелда тӀад руго МоцӀалда ругел кьабиялдалъун лӀугьарал кратеразда релълъарал кратерал, ва гьединго расалъиял, салул авлахъал ва поляриял цӀорол тӀагърал. 
Гьуърул (латин мацӀалда pulmo) —  гӀадамасул лага-черх. 
ГӀадан яги Инсан ялъуни Чи (латиназул мацӀалда Homo sapiens sapiens) 
Гьава-бакъ — гьаваялда хурхун лъугьунел киналниги хиса-басиял.
НекӀсияб Грекия (грек. Ἑλλάς, Гьелла́с) — Гьоркьобралъадлъиялъул шималиябгин бакъбаккуда нилӀер эраялде щвелалде XXII–IX гӀасрабаздаса, жал грек бецӀал гӀасраби абун лъалел, байбихьун ва классикияб антиклъиялъул ахиралде (гІ.-ш. НЭ 600) щвезегӀан букӀараб цивилизация, жинца гъорлӀе бачунеб букӀараб рикьарал, амма маданияб ва мацӀазулаб рахъалъ цоцада рухьарал шагьар-пачалихъазул ва цогидал территориязул гӀаммлъи. Гьел регионазул цӀикӀкӀанисел оффициалияб къагӀидаялъ цолъизарун рукӀана цохӀо нухалъ, 13 соналъ Александерил империялда гъорлӀ НЩ 336-абилелдаса 323 соналъ-лъагӀан (гьениса гьоркьосарахъияллъун рукӀана чанго грек полисал бакътӀерхьул Гьоркьобракьдаллхиялда, ЧӀегӀераб ралъад сверун, Кипралда ва Киренаикаялда рукӀарал ва Александерил юрисдикциялъукье ккечӀел). БакътӀерхьул тарихалда, классикияб антиклъиялъул эпоха лӀугӀиялда хадурцун рукӀана Цересел гьоркьохъел гӀасраби ва Бизантиялъул период.[1]
НЩ VIII гӀасруялда Микенияб Грекиялъул хадусеб мазгарулаб гӀасруялъулаб коллапсалдаса хадуб байбихьана грек шагьариял полисал лӀугьине, гьеб аслулъана архаикияб периодалъе ва Ракьдагьоркьосеб ралъадалъул бассен колонизатинабиялъе. Гьелда хадуб букӀана Классикияб Грекияялъул эпоха, грекгин парс рагъаздаса байбихьун, НЩ V гӀасруялдаса IV гӀасруялде щун, гьенибго гъорлӀ Атеназул меседил гӀасруги. Александер Македонияс ракьал рахъиялъ Гьелленияб цивилизация тӀибитӀизабуна бакътӀерхьул гьоркьобракьдаллъиялдаса Гьоркьохъеб Азиялде щвезегӀан. Гелленияб период лӀугӀана бакъбаккул Гьоркьобракьдаллъиялъул дуниял Румаб Республикаялъ бахъидал ва Македония, цинги хадуб Ахая Румалъул империялъ аннексинабидал.
Классикияб грек маданияталъ, хасго философиялъ, цӀакъ къуватаб асар гьабуна некӀсияб Румалъе, жинца гьелъул версия тӀибитӀизабураб Ракьдагьоркьосеб ралъадалъул тӀолабго бассеналда ва Европаялъул цӀикӀкӀанисеб бутӀаялда. Гьеб сабаблъун, Классикияб Грекия гӀеӀмерисеб рикӀкӀуна кинилъун БакътӀерхьул цивилизациялъул, жиндаса гьанжесеб БакътӀерхьалъ политикаялда, философиялда, гӀелмуялда ва гьунарлъиялда гӀемерисел кьучӀал идеяби ва архетипал росулеб аслулъолеб маданиталъул.[2][3][4]
Халип:Further
НекӀсияб Грекиялъул цивилизациялъ кӀудияб асар гьабуна мацӀалде, политикаялде, лъайкьеялъул системаялде, философиялде, гӀелмуялде ва гьунарлъиялде. Гьеб лӀугьана Румалъул империялъул Лейткултуралъун бакӀалъулал италикиял традициял маргиналлъизарулеб даражаялдагицн. Гьорацияс абухъе,
Румалъул империял сабаблъун, грек култура лӀугьана БакътӀерхьул маданияталъе кӀучӀаблъун. Бизантиялъул империялъе классикияб грекгин гьелленияб маданият ирслъана битӀахъего, латин гьоркьохъанлъичӀого, гьоркьохъелъ гӀасрабазул бизантияб традициял классикияб грек мацӀ цӀуниялъ хадуб кӀудияб асар гьабуна Исламияб меседил гӀасруялде ва БакътӀерхьул Европаялъул Ренессансалде. Гьанжесеб заманалда классикияб грек мацӀ лъазаби байбихьана Неоклассикизмалъул хӀаракаталда XVIII ва  XIX гӀасрабазда Европаялда ва Америкаялда. 
Шагьар — кIудияб жинда жаниб гIумру гьабулеб бакI, жанир гIумру гьабулел гIадамал, росдал магIишат тун батIияб захIматалдалъун машгъулго рукIунеб.
Шагьаралда рукIуна росабалъ рукIунарел, чIахIиял заводал, фабрикаби, кинотеатрал ва гьединго хIукуматалъул ишал тIуралел идараби. Шагьаралъул гIадамазул гIумру гьаби ва рукIа-рахъин батIияб букIуна росабалъ гIумру гьабулездаса
ГІагараб Машрикъ (гӀар. الشرق الاوسط‎‎, парс خاور نزدیک‎, гІур. Бли́жний Восто́к, тур. Yakın Doğu, падар. Yaxın Şərq, гурж. ახლო აღმოსავლეთი, осет. Æввахс Хурыскæсæн) — Цебесеб Азиялда ва Шималияб Африкаялда бугеб икълималда цІар. Гьеб икълималъе гьединаб цІар кьуна европаялъулаз жододехун гІагараб икълим букІиналъ. Гьенир гІумру гьабун ругел аслиял халкъал ккола: гІарабал, персал, эрменилял, туркал, курдал, падарал, жугьутӀал, хъузхъул ва ашуриял. ЦІикІкІунисеб бутІа ккола — бусурбаби, гьединго гьенир руго ягьудияб ва христиан диналъул вакилзабиги. ГІагараб Машрикъалдасан буго Европаялдасан ва Африкаялдасан аслияб Азиялде унеб нух.
ГІагараб Машрикъ ккола дунялалъул бищун кІвар бугеб нартбахъулеб икълимлъун.
Мексика (расмияб цІар: Мексикаялъул Цолъарал Штатал, исп. Estados Unidos Mexicanos) — Шималияб Америкаялда бугеб пачалихъ. ГІатІилъи — 9,5 млн км² (дунялалда 13-б бакІ). Халкъалъул къадар — 128,6 млн чи (2020 соналъул къимат). Тахшагьар — Мехико.
Швейца́рия (гер. Schweiz, пар. Suisse, итал. Svizzera, рето. Svizra), расмияб цIар — Швейцариялъул Конфедерация (гер. Schweizerische Eidgenossenschaft, пар. Confédération suisse, итал. Confederazione Svizzera, рето. Confederaziun svizra) - ккола БакътIерхьул Европаялда бугеб пачалихъ. Шималияб рахъалъан гIурхъи цояблъун ккола Алмания, жанубалда Италия, бакътIерхьуда Франсия ва бакъбаккуда Австрия ва Лихтенштейн.
Багъда́д (гӀар. بغداد‎‎, персазул мацІалда гьеб ккола - «Аллагьасул сайигъат» абураб раг1и) — ГIиракъ пачалихъалъул тахшагьар,  Багъдад мухІафазаялъул административияб центр.
Жаниб гІумру гьабулеб буго 6 млн чияс.
Багъдад ккола Бакъбаккул Улкабазул бищун к1удияб шагьарлъун.
Истанбул - Туркиялъул шагьар.
Туркиялъул темаялда шагIирас хъвараб тIоцебесеб асарлъун ккола «Къо-мех лъикI, Истанбул» (1959) абураб элегия. Гьениб гьес загьир гьабуна Истанбулгун, гьеб некIсияб, тамашаяб, кидалиго Бакъбаккул кIудиял пачалихъазул цоялъул тахшагьарлъун букIараб шагьаргун ккараб дандчIваялъ, гьесулъ, тIоцеве Туркиялде щварав батIияб пачалихъалдаса инсанасулъ бижизабураб жуба-гъубараб асар.
Цинги гьеб шигIруялдаса хадур рукIана гьединго жиделъ турказул мотивал загьирлъарал: «Истанбулалда султIанил хIарималде щвараб мехалъ хъварал рагIаби» абураб микьмухъги, кIиго шигIруялдаса гIуцIараб «Туркиялда ругел дагъистаниязе цIаларал кучIдул» абураб гьитIинабго циклги, «Дир Дагъистанги», «Камил ватIалъи» абураб марсиятги. [1]
ГІодоцараб океан — ккола Ракьалда порщадалъул ва гъварилъиялъул рахъалъ бищун кIудияб океан. Гьеб буго бакътІерхьул рахъалда Евразия ва Австралия материказда гьоркьоб, бакъбаккул рахъалда Шималияб ва Жанубияб Америкабазда гьоркьоб, ва жанубияб рахъалъан Антарктидаялда гьоркьоб.
Халип:ГІодоцараб океан
Страница Халип:Шаблон:Ракькар/styles.css не имеет содержания.СахІа́ра (гӀар. الصحراء الكبرى‎‎, Эс-СахІраъ-ль-Кубра; пар. Sahara) буго Ракьалда бугеб бищун кІудияб багІарараб салул авлахъ ва гІатІилъиялъул рахъалъ кІиабилеб Антарктикияб цІорол авлахъалдаса хадуб. СахІара буго Африкаялъул континенталъул шималияб рахъалда. БакътІерхьудаса бакъбаккуде халалъи буго 4800 км, шималияб рахъалдаса жанубияб рахъалде — 800–1200 км; гІатІилъи буго гІ.-ш. 8,6 млн км² (Африкаялъул гІатІилъиялдаса 30 %, Бразилия пачалихъалдаса цодагьаб кІудияб гІатІилъи) [1]. БакътІерхьудаса СахІара чурула Атлантикияб океаналъ, шималияб рахъалда ккола Атласалъул мугІруз ва ракьдагьоркьосеб ралъадалъ, бакъбаккуда — БагІараб ралъадалъ. Жанубияб гІурхъилъун ккола гІемер багъари гьечІел некІсиял дюнаби (16° ш. гІ.), гьездаса жанубияб рахъалда буго Сахель — Суданалъул саваналде щвелалде бугеб регион. 
[2].
