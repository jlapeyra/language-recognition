Michelangelo di Lodovico Buonarroti Simoni (6 marçu de 1475 - 18 marçu de 1564) hue un escultol, pintol, arquitetu i poeta italianu, del periou del Renacimientu. La su destreça nel ejecutaeru las sus obrs es legendária, por ejemplu, puía pintal con dambas las dos manus. Deque una manu s'abaldaba, cambeaba pala otra manu.
Michelangelo pintó la cúpula la Capilla Sistina.
Angunus los sus mas famosus labutus:
Madonna
Leda
Miguel de Cervantes Saavedra (Alcalá de Henares, 29 Setiembri 1547 - Mairil, 22 Abril de 1616) hue un escrivienti español, conociu pola su novela Don Quijote de La Mancha, consierá una de las grandis obras la literatura univelsal.
Nació en Alcalá de Henares, iju d'un cirujanu, llamau Rodrigo de Cervantes i de Leonor de Cortinas Sánchez. Se crei que puu vel estudiau en Valladolís, Córduba o Sevilla. En 1569 va a Itália i se haci soldau participandu ena batalla de Lepantu a la escontra los turcus, huendu heriu ena manu. Posteriolmenti quandu golvía a España, hue entallau polos corsarius, i llevau a Argel, ondi pasó cincu añus, hata que la su família pagó el su rescati. En España labutó comu comisariu, i se dedicó a escrebil. Finalmenti, en 1606 s'istala en Mairil, hata qu'espenó nel 1616.
Kālidāsa ("siervu de Kāli", en alfabetu devanagari: कालिदास) hue un pueta y dramaturgu indiu en luenga sánskrita, que vivió más u menus nel sigru V dispués de Cristu, inque nu se conoci con satitú en qué intri.
Pocu se conoci al tentu d'él. Los sus puemas sugierin qu'era un brahmán. Una tupa obras son traicionalmenti atorgás a la su autoría, pero angunus intelectualis han identificáu namás qu'unas cuantas d'ellas cumu genuinas. El drama sánkritu Abhijñāna śākuntalam (अभिज्ञान शाकुन्तलम्, "la reconocencia de Shakuntala") es la su obra más famosa y está considerá cumu una las obras maestras ena literatura india. Tamién es mu populal el su puema líricu Meghadūta ("la ñubi mensajera").
Vergíliu (en latín Publius Vergilius Maro ['puːblɪʊs wɛrˈgɪlɪʊs ˈmaroː]) hue un poeta latinu, el mayol épicu las letras latinas, utol la Eneida.
.
Vergíliu tuvu nacéncia en Andes (ogañu Pietole), un puebrinu arrimau a Mantua, el 17 Outubri el 70 e. C. La su família era probi, namás consiguió algu de capital de que el pairi se casó con Mágia Pola, la ija el manigeru pal que trebajaba.
Públiu passó quandu niñu el tiempu en Mantua hata que a la eá de dozi añus aballó a Cremona cona família. Nesti monicípiu empençó los primerus estuyus. Nel 55 e. C. recebió la toga viril, lo que suponia la mayoria eá, de mois que acontinó los sus estuyus nuna ciá de mayol emportáncia, en Mediolanum (ogañu Milán), andi deprendió retólica, melecina i matemáticas. Unus poquinus d’añus endispués, aballó a la final a Roma, pa acabijal los sus estuyus i enicialsi al foru. Pero el temperamentu Vergíliu, languiosu i runatu, demaseau velgonçú pa esponel en púbricu, malingreandu a ca no ná i d’ánimu escachizu, abaldonó la hablatória de que conoció a los puetas nuevus. P'aquellus tiempus escomiença la su carrera comu escrebienti i pueta. 
Siguin unus añus envarbascaus en que el pueta entra en contautu cona filosofia, raceandu pa la escuela Sirón, en Neapolis (ogañu Nápoli). La família s’engarronchonó ena guerra cevil, perdiendu la hazienda de pa Mantua, endispués la batalla de Filipu, nel 42 e. C. Tres estus tiempus regüeltus, escrebi las Georgicae, la obra que lo envencija pal déssitu, topandu el patronalgu Mecena i el própiu Agustu.
Desemprecupau pol capital, aballa a Neapolis, andi s’ensota nel escrebieru la su obra puética, espubricandu una segunda eición las Georgicae nel 29 e. C. Tres añus endispués se tien enteracionis de que Vergíliu bia encetau el gran puema épicu la Eneida, obra que se destendió hata su muerti i que no le vagó pa alimala. Tol afán de Vergíliu era escrebil una obra memorabri i correuta, de mois que pa dal mayol verisimilitú al puema estaba en idea de viajal a Grécia i arrecorrel los sítiu pondi ahilaba la estória Enea. Assinque nun barcu que diba pa las Atenas se montó i al cabu llegó. Pero las malotias que padecia pol viagi i la su escachiza salú prevocarun que maleara. En llegandu a la ciá griega, tuvu que gorvel, pusiéndusi mu maletu, en compaña Agustu que regressaba pa Roma dende Salienti. Hue escapás de allegal a Brundisium andi espenó dallá a unus poquinus dias, el 21 Setiembri el 19 e. C. El cuelpu lo muarun a Neapolis, la su segunda ciá, i lo intierrarun junta al caminu que conduzi a Puteoli (ogañu Pozzuoli).
Vergíliu hue referenti ena literatura latina i nel mundu las letras univelsalis pol bel escritu las Eclogae i prencipalmenti la Eneida. Inque no le petaba el salieru púbricu, Vergíliu cobró tanta fama que los sus velsus llegaban a sel escritus enas parelis las ciais romanas.
Las obras joventú están arrecogias nel Apendi Vergiliana (Appendix Vergiliana), enque las composicionis tien autoria duosa, muchas paicin sel própias Vergíliu.
La primel obra que espubricó huerun las Eclogae, tamién conocias comu Bucólicas, un haci dies puemas pastorilis con hundón políticu i social.
Las Georgicae, obra agrícola, ganaera i apícola en quatru librus —ca unu de 550 velsus—, hue la segunda las obras qu’espubricó. Tuvu mu güena acogia pol parti el púbricu romanu, enque se tratara duna obra encargá.
La su obra mas cimera hue la Aeneis, la “Eneida”, obra que supusu un mistériu alampón pa los sus siguioris pol tol Empériu, al final la su via, entrigandu hata al própiu Agustu. Vergíliu enjamás puu arrematala, pos la muerti lo entalló sin bela alimau. Más, enantis de dal la boqueá, mandó que le prendieran huegu a aquel puema, cosa que, craru está, no hizun. L’obra s’encasulla endrentu el géniru épicu, pero con grandi innovacionis dende el géniru estalachau pol Omeru. S’estronca en dozi librus enos que se relata el viagi Enea dende el esbarrumbamientu Troya hata hundal los orígin el puebru romanu nel Láciu. Supusu el puema mas afamau las letras latinas i muestra crara la epoca agústia.
Leonard Euler (Basilea, 15 abril de 1707; 7 setiembri de 1783) hue un matemáticu i físicu suiçu. Passó la mayol parti la su via en Rússia i Alemaña.
Euler hizu enportantis descubrimientus en el campu el cálculu i topologia. Tamien enventó abondas parabrinas de las que gastamus ogañu en matemáticas. Enventó l'idea la huncion matemática. Tamien es conociu pol su trebaju en mecánica, ótica i astronomia. 
Euler está considerau comu unu de los matemáticus mas enportantis el sigru XVIII i unu de los mas grandis de tolas epocas. Es mesmamenti unu de los matemáticus que más escrevió. El casullu trebajus hazin 60-80 volumin. Algotru matemáticu, Pierre-Simon Laplace iju, "Leei a Euler, Leei a Euler, es un maestru pa tós mosotrus".
Euler hue agrabau ena sérii sesta de billetis Francus Suiçus i en abondus sellus suiçus, alemanis i russus. El asteroidi 2002 Euler hue llamau en el su honol. Tamien se celebra un dia en el su nombri en el Calandáriu de Santus de la Elésia Luterana, el 24 Mayu.
Confuciu (en chinu 孔子, i pinyin Kǒngzǐ; lit.Maestru Kong; 551 e.C. - 479 e.C.) hue un famosu filósofu Chinu, creaol el confucianismu i una las figuras más enfluyentis la estoria china. Las sus enseñanzas nos án llegau grácias a las Analectas que nos tresmitin las caravas que mantuvu conos sus discípulus. El su pensaeru hue introduciu en Uropa pol jesuita Matteo Recci.
Karl Marx (5 Mayu, 1818 – 14 Marçu, 1883) hue un filósofu i pensaol políticu alemán qu'escrevió a tentu dela economía i el poel políticu. Marx pensava que las socieais puein sel estuyás cientificamenti i una visión dela estoria determinau pol materialismu dialécticu i las luchis de crassis. Una delas sus primeras obras famosas hue'l Manifiestu Comunista. Lo escrevió con Friedrich Engels en 1848. 
El su trebaju más importanti es El Capital. Estuvu albondus añus trebajandu enos tres volumin del libru. Nel libru, considerau una obra económica, filosófica i política, palra a tentu delos patronis enos que se basa el mó de produción capitalista. El su pensamientu hue inspiración pa munchus movimientus socialis i revolucionis comu la russa en outubri de 1917, amás de sel considerau comu el pairi del socialismu científicu i el comunismu modernu.
La su filosofía i pensamientu se basava nel materialismu. Defendía que la religión, moralidá, estruturas socialis i algotrus casus dependin delas condicionis económicas. 
Marx vivió por muchu tiempu en Londri. Endispués dela su muerti, el su collaciu Engels acabó el su trebaju.
Alexandru'l Grandi (20 júliu o 21 júliu, 356 e.C. - 10 de juñu, 323 e.C.) hue un rei macedoniu. Deprendió la huerça las sus abiliais en Atenas duranti la su joventú. Es famosu pola su conocéncia melital. Le petaba derijil un estensu empériu llamau Pérsia. Está considerau unu los mas grandis comandantis melitaris la estória, unta Aníbal Barca, Júliu Cesa, Genghis Khan, Subutai, Napoleón Bonaparte i algotrus. Nel inti la su muerti bia conquistau la huerça d'Orienti Meyu el mundu conociu polos uropeus, lo cual enclui Persia, Egitu i Ásia Menol. Espenó en Babilonia nel 323 e.C. 
Aluspués la muerti aína d'Alejandru, el brevi empériu qu'él apelló suzalácha-se entri los sus generalis. Velaquí lo cúmu queó el estau alejandrinu:
El pensameru es l'actividá y creación e la menti; ízisi de tó aquellu qu'es trujíu a existencia meyanti l'actividá del intelectu. El términu es comúnmenti utilizau comu forma genérica que defini tós los productus que la menti pué general incluyendu las actividáis racionalis del intelectu o las abstrazionis e la imaginación; tó aquellu que sea de naturaleza mental es considerau pensaeru, bien sean estus abstractus, racionalis, creativus, artísticus, etc.
Se considera pensaeru tamién la coordinación del lavutu creativu de múltiples individus con una perspectiva unificá en el contestu d'una institución.
"El proceso de pensaeru es un meyu de planifical l'azión y de superal los obstáculus enti lo que hay y lo que se proyecta".
Según la definición teórica, el pensaeru es aquellu que se trai a la realidá por meyu la actividá intelectual. Por esu, pué izilsi que los pensaerus son productus elaboraus pola menti, que puen aparecel por procesus racionalis del intelectu o bien por abstrazionis e la imaginación.
"El pensaeru se puría definil com'imágenis, ensoñacionis o esa vozi interior que mus acompaña durante el día y en la nochi en forma de sueñus". L'estructura del pensaeru o los patronis cognitivus son el andamiaji mental sobri el que se conceptualiza l'experencia o la realidá.
Una sociedá es la organización conjunta d'endividus (sociedá umana) o de animalis (Sociedá Animal) que compartin finis i comportamientus i se relacionan entri ellus pa hormal una comunidá.
El estudiu delas sociedais animalis es tratau pola sociobiologia o pola etología social, mentris que las sociedais umanas son analizás polas céncias socialis, comu la sociología, l'antropología i la economía.
Ogañu tamién los físicus s'están enteresandu pol estudiu de los cambeus socialis dendi la perspectiva delos sistemas complejus. Estu á dau lugal ala nacencia dela sociofísica i dela econofísica.
En una aceción mas amplia entovia, se palra de sociedais virtualis p'aquellas que se crian a través de la interación en el ciberespaciu i dela sociedais artificialis p'aquellas que horman entidais artificialis talis comu ordenaoris, i robots, etc.
Dineru es tó activu o bien generalmenti aceptau comu meyu de pagu polos agentis económicus palos sus intercambius y qu'además cumpli las hunciones e sel unidaá de cuenta y depósitu de valor.[1] Argunus ejemplus e dineru son: las monedas y los billetis, las tarjetas e débitu, y las transferencias electrónicas, enti otrus.[2]
El dineru, tal comu lo conocemus hoy (billetis y monedas sin valor propiu), debi estal avalau o certificau pola entidá emisora. Actualmenti son los gobiernus,[3] a través e las leyis, quienis determinan cual es el tipu de dineru de cursu legal, pero son otras entidáis, comu los bancus centralis y las casas e la moneda (Ceca), los que s'encargan, primeru, de regulal y controlal la política monetaria d'una economía, y segundu, de crial las monedas y billetis según la demanda y la necesidá de tenel dineru físicu.[4]
El términu «dineru» deriva del nombri d'una moneda romana de plata: el denarius.[5] Manqui en los paísis de palra hispana «dineru» tié el significau de «moneda corrienti», hue el nombri de diversas monedas utilizás duranti la Edá Meya en España.[6]
La lengua griega es la idioma palrá dendi el sigru XV e. C. hata ogañu. Preteneci al troncón induropeu, junta luengas comu es sáscritu u el latín. Es una las luengas con mayol tradición escrita en Uropa. S’escrebi gastandu el alfabetu griegu.
La lengua griega ogañu es palrá prenicipalmenti en Grécia, ondi es lengua oficial, i en Chipri, andi bicha junta el turcu. Dessistin comuniais en paisis limítrofis comu Albánia, Burgária, Macedónia del Norti i Turquia cuya luenga materna es el griegu. Amás ain grupus grecopalrantis en Austrália, Canadá, Alemaña, Réinu Uniu, Rússia, Sérbia i Estaus Unius, pol mó la emigración.
Endilgui prencipal: Protogriegu.
Endilgui prencipal: Luenga micénica.
Se trata dun griegu mu arcaicu del que namás se tien enteracionis pol mé tabrinas cera. Se caraiteriza pol estal escrita con un silabáriu (lineal B) importau dende Creta. La sus caraiterísticas prencipalis son:
Endilgui prencipal: Luenga griega crássica.
Endilgui prencipal: Luenga común elenística.
Endilgui prencipal: Luenga griega bizantina.
Endilgui prencipal: Luenga griega muelna.
La Gramática es el estúdiu de las regras i prencipius que regulan el usiu las luengas i la organizacion de las parabras endretu d'una oracion. Tamien se denomina assina al conjuntu de regras i prencipius que gobielnan el usiu d'un lenguaji mu determinau; assín, ca luenga tien la su propia gramática.
La gramática es parti del estúdiu general del lenguaji denominau lingüística. Crássicamenti el estúdiu de la luenga se devii en quatru nivelis:
A vezis namás se gasta el términu gramática a las regras i prencipius que definin el segundu de estus nivelis. Sin embargu, la desseparacion de los nivelis no es totalmenti crara porque angunas regras gramaticalis se realizan en el nivel fonético-fonológico e igualmenti essestin parámetrus o criterius semánticos que sirvin pa deciil quándo una determiná construccion es gramatical.
La literatura es el arti que gasta comu enstrumentu la parabra. Por estension, se refieri tamien al conjuntu de proucionis duna nacion, duna época o dun géneru (la literatura griega, la literatura del sigru XIX, etc) i al conjunto d'obras que versan al tentu un arti o una céncia (literatura médica, literatura jurídica, etc). Es estuyá pola Teoria literaria.
Marti (símbolu: ), conociu comu el Praneta Colorau, es el quartu praneta del Sistema Solal. Holma parti de los llamaus pranetas telúricus (de naturaleza rocosa, comu es la Tierra) i es el praneta enteriol mas alejau del Sol. Es, en muchus aspetus, el mas pareciu a la Tierra.
Marti tien un periodu de rotacion de 24,6229 oras (un poquinu mas que la Tierra) i un periodu de traslacion de 686,971 dias (casi el dobri qu'el del muestru praneta). La su atmósfera no es mu huerti i está asiajá prencipalmenti de dióxidu de carbonu con preséncia de nitrógenu, argon i ossigenu.
Tien dos satélitis chiquininus, Fobos i Deimos.
Las proteínas son macromoléculas hormas pol cadenas linealis de aminoáceus.
Estas se ensamblan de divelsas hormas, lo que les permiti participal cumu los prencipalis componentis estruturalis delas células i los tejius. Pol esti motivu el crecimientu, la reparación i el mantenimientu del organismu dependin de ellas.
Pol sus propiedais fisicuquímicas, las proteínas se puein crasifical en proteínas simplis (holoproteius), hormas solu pol aminoáceus o sus derivaus; proteínas conjugas (heteroproteius), hormas pol aminoáceus acompañaus de sustancias divelsas, i proteínas derivas, sustancias hormas pol desnaturaliçación i desdoblamientu delas anterioris. Están constituis pol unidais estruturalis llamaus polímerus. Las proteínas son nezesarias pa la vía, sobri tou pol la su hunción plástica (constituin el 80 % del protoplasma desidratau de toa célula), peru tamién pol sus huncionis biorregulaoras (horman parti delas enzimas) i de defensa (los anticuerpus son proteínas).
Las proteínas desempeñan un papel fundamental pala vía. Representan alredol del 50 % del pesu secu de los tejius. Son las biomoléculas más velsátilis i divelsas. Son imprescindiblis pal crecimientu del organismu i realiçan una enormi cantida de huncionis diferentis, entri las que destacan:
Las proteínas están hormas pol aminoáceus. Las proteínas de tous los seris vivus están determinas mayoritariamenti pol la su genética (con excepción de argunus pébtius antimicrobianus de síntesis nu ribosomal), es izil, la enhormación genética determina en gran media qué proteínas tien una célula, un tejiu i un organismu.
Las proteínas se sintetizan dependiendu de cumu se alcuentrin regulaus los genis que las coifican. Pol tantu, son susceptiblis a señalis o fatoris externus. El conjuntu delas proteínas expresas en una circunstancia determina es denominau proteoma.
Un antibióticu (del griegu αντί - anti, "en contra" + βιοτικός - biotikos, «dadu a la via») es una sustancia química producia por un sel vivu o derivá sintética d'ella que mata o enpíi el crecimientu de ciertas crassis de microorganismus sensiblis, generalmenti bacterias. Los antibióticus se gastan en medecina umana, animal u horticultura pa tratal enfeccionis provocás por gérmenis. Normalmenti los antibióticus presentan tossicidá selectiva, siendu mu superiol pa los organismus envasoris que pa los animalis o los seris umanos que los albergan, enque ocasionalmenti puei producil-si una reación adversa a medicamentu, comu afectal a la flora bacteriana normal del organismu. Los antibióticus generalmenti ayúan a las defensas de un endividuu ata que las respuestas localis sean suficientis pa controlal la infeción. Un antibióticu es bacteriostáticu si enpíi el crecimientu delos gérmenis, i bactericida si los destrui, pudiendu general tamién amus a dos efectus, sigún los casus.
Ena crasificación céntifica de los seris vivus, el réinu Animalia (animalis) o Metazoa (metazoos) constituyi un ampriu grupu d'organismus eucariotas, heterótrofus, pluricelularis i tisulares. Se caraterizan pola su capaciá pala locomocion, pola ausencia de clorofila i de paredi enas sus células, i por el su desarrollu embrionariu, qu'atora una fasi de blástula i determina un plan colporal fiju (anque albondu especiis puein sufril posteriormenti metamorfosis). Los animalis holman un grupu natural estrechamenti emparentau conos hongus i las prantas. Es unu de los cincu réinus de la naturaleza.
Los pecis (en latín pisces) son animalis vertebráus primariamenti acuáticus, generalmenti ectotérmicus (regulan la su temperatura a partir del meyu ambienti) y con respiración por branquias. Estilan estal recubiertus por escamas, y están dotaus d'aletas, que permitin el su movimientu continu en los meyus acuáticus, y branquias, con las que captan el ossígenu disueltu en el áugua. El grupu Pisces no es un taxón porqui sería parafiléticu.
Los pecis son abundantis tantu en áugua salá comu en áugua dulci, pudiéndosi encontral especis desdi los arroyus de montaña (por ejemplu, el gobiu), asín comu en lo más profundu del océano (por ejemplo, anguilas tragonas).
Los alimentus preparaus con pescau son una importanti huenti de nutrición palos seris umanus. Puein sel pescaus a partir d'ejemplaris silvestris, o criaus de manera similar al ganau (guípesi acuicultura). Hoy en día la llamá pesca deportiva cá día se güervi una actividá más popular. Los pecis án teníu un papel importanti en una hartá colturas a través de la historia, que van desdi las deidáis religiosas a temas de librus y películas.
L'especialidá la zoología que s'ocupa específicamenti de los pecis se denomina ictiología.
El hierru es un elementu químicu de númiru atómicu 26 assitiau nel grupu 8, periodu 4 la tabra periúdica e los elementus. El su símbolu es Fe (del latín ferrum) i tien una massa atómica de 55,6 u.
Esti metal de transición es el quartu elementu mas abundanti ena corteça terrestri, representandu un 5% i, entri los metalis, solu el aluminiu es mas abundosu. Igualmenti es unu los elementus mas emportantis el Univelsu, i el núcleu la Tierra está holmau prencipalmenti pol hierru i níquel, generandu al movelsi un campu magnéticu. Á siu estóricamenti muy emportanti, i un periou la estória recibi el nombri d'Edá de Hierru.
En física, massa (del latín massa) es una magnitú qu'expresa la cantidá de matéria d'un cuerpu, midía pol'inercia d'esti, que determina l'aceleración producía por una huerza qu'actúa sobri él.[1] Es una propiedá  intrínseca los cuerus que determina la midía la massa inercial y la massa gravitacional. L'unidá utilizá para midil la massa en el Sistema Internacional d'Unidáis es el kilogramu (kg).[2]
No debi confundilsi con el pesu, qu'es una magnitú vectorial que representa una huerza cuya unidá utilizá en el Sistema Internacional d'Unidáis es el newton (N),[3] si bien a partil del pesu d'un cuerpu en reposu (atraíu pola huerza la gravedá), puei conocelsi la su massa al conocelsi el valor la gravedad.
Tampocu se debi confundil massa con la cantidá de sustancia, cuya unidá en el Sistema Internacional d'Unidáis es el mol.[4]
La escultura es el arti de moldeal el barru, tallal en piera, maera i algotrus materialis. Es una las Bellas Artis ena cual el escultol s'espresa criandu volúmenis i conholmandu espacius. Ena escultura s'encluin tolas artis de talla i cincel, juntu conas de hundicion i moldeau, i a vezis el arti de l'alfareria.
El críquet (del ingrés cricket) es un deporti de bati i pelota, en el que s'enfrentan dos equipus de onci jugaoris ca unu. Se juega en un campu yerba, más o menos ovalau (elípticu), cuya estensión no debi sel inferiol ala de unu de fubu. En el centru del campu ai un terrenu rectangulal al que se le conoci con el nombri de pitch.
Originau ena su horma organizá en Engalaterra, el críquet es populal prencipalmenti enos paisis dela Mancomunidá Británica de Nacionis (Commonwealth of Nations). Enos paisis del Subcontinenti Indiu, es el deporti de masas, mentris que en otrus paisis, como Engalaterra i Australia es el mayol deporti de veranu.
Una ciá es una entiá urbana con arta densiá e puebración ena que destacan hundamentalmenti l'endústria i los servícius.
La Conferéncia uropea d'Estaística e Praga arrepara cumu ciá una balburda e más de 2000 abitantis siempri que la pobración eicá a la Agricurtura nu ecea el 25% sobri el total. A partil de 10 000 abitantis, tolas balburdas se consieran ciais, siempri qu'estas s'atopin apeñuhás, heneralmenti en eificacionis coletivas i en artura, se deiquin hundamentalmenti a ativiais de los setoris secundáriu i treciáriu (endústria, comélciu i servícius). Tamién s'ebi tenel en cuenta la densiá de pobración del idiu pais u ciá.
El concetu políticu e ciá es apricau a balburdas urbanas con entiá de capitaliá i mayol emportáncia ena región i c'asumi lo pueris del estau u nación. Sedrá la ciá capitalina, peru pol estensión s'aprica el hucheu a cualisquiel entiá alministrativa con anguna autonomia a nivel de municípiu, en huendu los demás hucheus, cumu puebru, henéricas i otativas.
Asínque es una definición almenistrativa el estau políticu, región geográfica u Comuniá Autónuma, que tiini una ciá central i puebrus (u ciáis menoris). La geografia urbana i la sociologia urbana estuyan dambus los dos aspetus endi el puntu e via de la heugrafia umana i la sociología cola ecologia umana.
Ena Roma de patrás se hucheaba ciá (cívitas) a la zona abitá pol ciaanus (cívis), los cualis eran aquellus que tinian derechus ciaanus, endependientienti e la su ativiá (huera l'endústria, l'agricurtura u los servícius).
Ena España meyeval i ena Renacéncia, una ciá era la puebración que nu tinia siñu i era regía diretamenti pol rei. Tinia el previlégiu d'indirgal procuraoris palas cortis pa negocial las tasas que le puyeran sel impuestas, a truecu e huerus. Esi hucheu de ciá era endependienti el tamañu, asina, Mairil, capital d'España endi 1561, nu era ciá sinu villa, estatus que conselva entovia.
El Izionariu l'Acaémia Francesa (Dictionnaire de l'Académie française) endi l'eición de 1964 hata la e 1835 definió a la ciá cumu “la corrobla d'abondas casinas enjaretás en callis i afechás endrentu un recintu común c'audecha sel de murus i hosus”. 
El Izionáriu de la Luenga Española (de la RAE) defini a la ciá cumu "balburda e eifícius i callis, rejius pun ayuntamientu, cuya pobración densa i numirosa se deica polo común a ativiais nu agrícolas."
Cuba es un país insulal nel Mari Caribi. Está hormá pola Isla de Cuba, la Isla de la Juventud i pol islas mas chiquininas. Dendi 1959, es un estau socialista. Territorialmenti está deviia en 14 províncias, 169 monicípius i el Municipio Especial Isla de la Juventud.
No se tien conocéncia al tentu el origin del nombri Cuba. Ain destintas teorias, una de las cualis izi qu'el nombri provien dun télminu taínu que senifica ondi la tierra fértil abunda o tamien otra teoria izi que provien de dos parabras arhuacanas: «coa» (lugal, tierra, terrenu) i «bana» (grandi).
Cuba es un archipiélagu constituiu pola mayol isla de las Antillas, mentá Cuba, la Isla de la Juventú (enantis mentá Isla de Pinus), i otras 4195 islas chiquininas. Está assitiá nel mari de las Antillas (o mari Caribi), cerca de la costa de los Estaus Uníus i Méjicu. Los sus arrayus son al norti con el Estrechu de la Florida, al esti con el Pasu de los Vientus, al sul con el mari Caribi i el oesti con el golfu de Méjicu.
Posei una superficii de 110.860 quilómetrus cuadraus.
Generalmenti tien temperaturas altas. Los valoris meius anualis van dendi los 24 °C enas llanuras, hata 34 °C i mas enas costas orientalis, arcançandu-si manitudis enferioris a 20 °C. enas partis mas altas de la Sierra Maestra.
La tempurá de noviembri a abril es menus calurosa i se conoci como invielnu, mentris que los mesis de mayu a otubri, mas calurosus, recibin el nombri de veranu. Las temperaturas mássimas i ménimas asolutas registrás son de 38,8 °C (Jucarito, Granma el 17 abril de 1999) i 0,6 °C (Bainoa, 18 hebreru de 1996). Comu es típicu enos climis tropicalis, la variacion diaria de la temperatura es mayol que l'anual.
La umedá relativa meia es alta, con promedius cercanos al 90 por cientu. Los mássimus diarius, generalmenti superioris al 95 por cientu, passan a la salia del sol, mentris que los ménimus desciendin, al meyudia, hata 50-60 por cientu nel enteriol del territoriu. Las zonas mas úmedas son las regionis ociental i central, juntu conos prencipalis núcleus montañosus. El efetu de l'arta umedá relativa, otorga al archipiélagu cubanu una entensa sensacion de bocholnu duranti gran parti del añu.
Estaus Uníus Mejicanus [ɛhthɑw zuˈniwɦ mɛɦiˈkanʊh] o tamién Méjicu [ˈmɛɦikʊ] es un país assitiau en América el Norti. Está hormau pol 32 estaus, un destritu federal i angunus otrus territórius insularis.
Es una repúbrica presiencialista i federal.
El nombri de Méjicu provién de la lengua nahuatl. La idea mas comun es que senifica en estremeñu Lugal nel ombrigu la luna. Otra prupuesta izía qu'el nombri ebía senifical Lugar de Mexihtli, es izil, de Huitzilopochtli, pues Mexihtli era uno de los sus nombris alternativus. Esti era un dios de los astecas.
Estaus Uníus Mejicanus es una repúbrica costitucional, presiencial i federal. El su gobielnu tien unus poeris limitaus, numeraus ena Costitución los Estaus Unius Mejicanus. El Pudel Ejecutivu Federal residi ena Presiencia de la Repúbrica. Es ejerciu por el presienti, jefi d'Estau i de gobielnu al mesmo tiempu. El presienti tien la facultá de nombral a los tetularis de las secretarias d'Estau, que son por essu entegrantis del gabineti presiencial. El mandatu del presienti dura namás seis añus, i no dessisti la posibiliá de releción ni vicepresienti. Nel casu que un presienti de la Repúbrica no puea acabijal el su mandatu, la presiencia enterina quea en manos de la pressona electa por el Congreso, o nel su caso, por la Comisión Permanente. Dendi el 1 diziembri del añu 2018, esti cargu es ejerciu por Andrés Manuel López Obrador.
La geografia el área continental es acientá ena zona de ponienti i salienti, ondi están assitiás las Montañas de la Sierra Mairi Ociental. Ena zona noresti si localizan la Sierra Mairi Oriental i ena región suroesti esmiença la Sierra Mairi el sul.
Al norti las dos sierras continentalis s'ajuntan con Estaus Uñius i esmiençan Las Rocallosas; al Sul chocan con l'Oceanu Pacíficu i hazi lindi con Guatemala i Belici; al Esti s'alcuentra el Golfu de Méjicu, i al Oesti, el Océanu Pacíficu.
Gran parti el su territóriu tien arvus pa esprotación maeera, comu el pinu i el cedru. Tamién ai grandis disiertus i bosquis.
La fauna es comparanti a la d'Estaus Unius: Osus, lobus, coyotis, lionis americanus, pumas, pavus bravius... I nel sul del país tamién mu aparecia a los paisis de América Central comu jaguaris, monus, quetçalis, guacamayus, tigriyus, ec... Comu es un país mu grandi, ai albonda varieá de espéciis polos cámbius entri climis deferentis.
Méjicu está deviiu en 31 estaus i un distritu federal, ca estau está deviia en várias municipius i el distritu federal en 16 delegacionih
En Méjicu ái 63 luengas oficialis, peru no en tol territóriu. El español es palráu pol 98% la puebración en tol país.
Suiça es un país d'Uropa. Los sus arrayus son al norti con Alemaña, al esti con Liechestein i Áustria, al oesti con Francia i al sul con Italia. La su capital es Berna. Otras ciais emportantis son Zurich, Basilea i Ginebra. Está deviiu en 26 estaus, llamaus cantonis.
Bagdad (árabi: بغداد, Baġdād ) es la capital d'Iraq, huendu tamien la ciá mas grandi del país, con 6.431.839 abitantis (est. 2008) i una de las mas puebrás d'Orienti Meiu al atrás de El Cairu i Teherán. Está assitiá en vera el riu Tigris.
La ciá hue hundá en 762 por califa Al Mansur, i hue la capital del Empériu Islámicu baju el Califatu Abasi, conviltiendu-se nuna de las ciais mas esplendorosas de la época. Posteriolmenti la ciá entró en decadencia, acabijandu endrentu del Empériu Otomanu. En 1921 passó a sel la capital d'Iraq. Enos úrtimus tiempus, la ciá á sufriu las guerras a la escontra d'Irán de 1980-1988, la Guerra del Golfu de 1991, i la envasión de los Estaus Unius en 2003.
Estambul (en turcu, İstanbul [istan'bul]) es la mayol ciá de Turquia, capital la província omónima. Está assitiá nel estrechu el Bósforu, entri Uropa i Ásia. 
Hue hundá en 667 e. C., comu coloña griega con el nombri de Bizánciu. Enda 330 d.C. hue la capital el Emperiu Bizantinu (se llamó Costantinopla), hata 1453 quandu hue conquistá polos turcus dirigius pol sultán Mehmed II.
Bombay tamién conocia comu Mumbai (maratí: मुंबई), es una ciá La Índia, capital el estau federal de Maharashtra i la ciá costera mas emportanti el subcontinenti. S'alcuentra assitiá nel oesti el pais, en vera el Mari Arábigu. Posei 20.250.000 abitantis ena su area urbana, siendu una las ciais mas pueblás el mundu.
Tóquiu[1] (en japonés 東京; Tōkyō, "capital oriental") es la capital de Japón, assitiá al esti la isla Honsu. Tien 12.000.000 abitantis, i junta Yokohama i Kawasaki, horma la mayol ária urbana el mundu con más de 33 millonis d'abitantis.
Es el mayol centru financieru d'Ásia i unu los más emportantis del mundu.
El ríu Gangis o Tanga —ena idioma sáscrita i ena huerça delas lenguas indias, gáṅgā, que senifica 'vai, vai', es dizil, 'que se muevi con ligereza'; ena escreviúra devánagari, गंगा; nel sistema IAST de trasliteración, gaṅgā— es un ríu assitiau nel sucontinenti indiu que discurri pol meyu dela India i de Bangladés. El ríu, de 2525 km, tien nacencia ena parti ocidental dela sierra'l Imalaya, nel estau indiu de Uttarakhand, i ahila pal sul i pa salienti por mé delos plaus i tierras úmidas d'alreol dél propiu i del Indu. Endispués d'entral-si en Bengala Ocidental, se separa n'otrus dos ríus: el Hooghly, o Adi Ganga, que s'aboca ena baía de Bengala, cerquina dela isla Sagal; i el Padma, que discurri por Bangladés, i s'ajunta al Meghna, muriendu mesmu ena baía de Bengala. L'abocaúra, ala qu'allega tamién el Brahmaputra, horma'l delta del Gangis, el delta más grandi'l mundu, conocíu comu los "Sundarbans" ('los bosquis lindus'), región enllenita d'alameas mu espesas andi vivi'l tigri de Bengala.
Alreol del Gangis vivin unus pocus de cientus de millonis de pressonas (quasi qu'una de cada dies del mundu, concretamenti). L'induísmu lo considera'l ríu más sagrau'l mundu i ca añu millonis de pressonas acuyin pa él pa bañal-si enas sus aguas, mesmu pa moril, en creyendu qu'assina podrán compretal el ciclu dela rencarnación. No estanti, es unu delos ríus más enguarraus del mundu i echa al Oceanu Índicu una hartá de restus contaminantis.
El Océanu Pacíficu es el cuelpu d'agua salá qu'está entri Ásia i Astralásia nel oesti, las Américas nel esti, el Océanu Antálticu pal sul i el Océanu Álticu pal norti. Es el océanu e más largol i cubri la metá de la superfici del praneta. S'apella al Océanu Alánticu ena línia del sul endi el Cabu e Holnu (Chili) hata l'Antáltica i s'apella pal Océanu Índicu ena línia endi Tasmaña (Austrália) hata l'Antáltica.
Endigual qu'el Alánticu se güervi más anchón, el Pacíficu, poquinu a poquinu está a hadelsi más chequininu. Estu es pol mé que s'está a dobralsi el pranu marítimu pal centru la Tierra - estu se huchea sudución. Estus gorpeal i roceal son mu enteosus pus prevocan abondus terremotus i vorcanis deque la presión i es hundeá pa huera cuantis que las rocas se zalachan. Cunadu un terremotu apaici embahu el mari, la movición violenta prouci un tsunami. Esta es la concausa pola que los tsunamis son más comunis arreol el Pacíficu que nalgotru océanu. Abondus vorcanis de la Tierra son tamién islas nel Pacíficu u están enos continentis a poquinus cientus e kilómetrus del lindi el océanu.
El Sáhara es un disieltu assitiau al norti de África. Es el disieltu más grandi el mundu. Tien alreol de 9.065.000 quilometrus cuairaus. Algunus centíficus barruntan que tien 2 millonis i meiu d'añus.
El nombri Sáhara rescreci la parabra árabi صحر la quala senifica disieltu.
