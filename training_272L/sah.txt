Сара Бернар (фр. Sarah Bernhardt) (Алтынньы 22, 1844 – Кулун тутар 26, 1923) диэн Франция актрисата. Эуропа театрдарын сыаналарыгар 1870-с сыллардаахха биллиини ылбыта, кэлин Америка дойдуларыгар биллибитэ.
Бастыҥ оруоллара: донья Соль («Hernani», Виктор Үго), Маргарита Готье («La Dame aux Camélias», Дюма уол), Théodora (Сарду пьесата), Хамлет (Шекспир трагедията) уонна Lorenzaccio (Альфред де Мюссе пьесата). Олус элбэх драма оруолларын оонньообута.
Микела́нджело Буонарро́ти (толору аата — Микела́нджело де Франче́ско де Нери́ де Миниа́то де́ль Се́ра и Лодо́вико ди Леона́рдо ди Буонарро́ти Симо́ни, ит. Michelangelo di Francesci di Neri di Miniato del Sera i Lodovico di Leonardo di Buonarroti Simoni); 1475—1564) — Италия скульптора, живописец, архитектор, поэт, толкуйдааччы. Ренессанс эпоха улууларыттан биирдэстэрэ.
Микеланджело кулун тутар 6 кунугэр 1475 сыллахха Ареццо аттытыга Капрезе диэн Тоскана куоратыгар төрөөбут, Лодовико Буонарроти ыалыгар. Аҕата куораттаҕы сүбэһит.Оҕо эрдэҕинэ Флоренцияҕа итииллибит, ол кэннитэн Сеттиньяно куоратка хас эрэ бириэмэ олорбут.
1488 с.  Микеланджело аҕата уолун дьоҕурун кытары уҕарыйбыт уонна Доменико Гирландайо худуоһунньук мастерскойугар үөрэнээччинэн биэрбит. Кини манна биир сыл курдук үөрэммит. Сыл ааһыыта Микеланджело Бертольдо ди Джованни скульптор оскуолатыгар коһор, ол оскуола Лоренцо де Медичи көрүүтүнэн турар. Лоренцо де Медичи - Флоренция чахчы тойоно.
Медичи Микеланджело талаанын билинэр уонна кинини араначчылыыр буолар. Сорох кэм Микеланджело  Медичи дыбарыаьыгар олорор.  Медичи өлбүтүн кэннэ, ол эбэтэр 1492 сыллаахха Микеланджело дьиэтигэр төннөр.
1496 с.Рафаэль Риарио кардинал Микеланджело  мрамортон оноһуллубут «Купидонун» атыылаһар уонна  Римҥа худуоһунньук үлэтигэр ыҥырар.
Микеланджело олунньу ый 18 күнүгэр 1564 с.  Римҥа өлөр. Флоренцияҕа Санта Кроче церковьыгар көмүллүбүт. Олуон иннинэ кэриэс тылын киниэхэ үгэстээх аҕыйах тылынан суруттарбыт: «Кутпун Танараҕа биэрэбин, этпин сиргэ, баайбын аймахтарбар».
1499 сыллаахха Микеланджело Флоренцияҕа төннөр. Ол бириэмэҕэ Сованрола диэн аҕабыыт дьону кыыһырдан өлөрүллүбүт. Ол кэнниттэн олох төттөрү үчүчгэй буолан эрэр. Агонстино ди Дуччио диэн ааттаах скульптор Давид ыстатыйатын оҥорорун саҕалаабыт, Библия геройун. 40 сыл устата Гильдия ол Давидка анаммыт мрамор кусогун тутан олорбут уонна ол скульпторга биэрбэккэ Микеланджелоҕа биэрбиттэр. Микеланджело ону Давид гына үс сылы быһа үлэлээбит. Голиафы өлөрүөн иннинэ кыратык тохтообутун көрдөрөр. Статуята 5.17 метр улахан. Бастаан куорат ортотугар баар болуоссакка туруоруллубут, ол кэниттэн сотору буолан баран художественнай галереяҕа туруоруллур. Ыстатыйа копията ол болуоссакка билигин даҕаны турар.
1505 саҥа талыллыбыт Папа Юлий II Микеланджелоны Римҥа ыҥырбыт. Папа Юлий кырдьаҕас киһи эбит. Улахан көмөр сир оҥоруон баҕарар эбит. 
Ол көмөр сири Микеланджело бүтэрбэтэҕэ. Ол оннугар Юлий кинини Систинскай капелланы уруһуйдуурга ыҥырбыт. Ону номнуо сорох уруһуйдьуттар саҕалаабыттар эбит, Микеланджело аккастаабыт, ол гынан баран Юлий араас ньымаларынан Микеланджелоны тылыгар киллэрбит. Ол гынан баран тугу уруһуйдуурбун бэйэм билэбин диэн тылы ылбыт.
Библияттан араас сценалары уруһуйдаабыт. Ордук биллэрэ - Таҥара Адамы айыыта. 
Bacchus, Michelangelo
1534, Palazzo Vecchio, Florence
Angel by Michelangelo
Madonna Belgium
Pietà Rondanini, 1564, Milano
Louvre
Rebellious Slave
Michelangelo Pieta
Madonna
Мигел де Сервантес Сааведра (Miguel de Cervantes Saavedra; алтынньы 9, 1547 – муус устар 23, 1616) диэн Испания новелиhа, поэта уонна драмалааччыта. Кини magnum opus үлэтинэн буолар Дон Кихот, аан дойду биир бастыҥ новеллата уонна Арҕаа литература классиката. Сервантес испан тылыгар дьайыыта олус улахан буоларын быhыытынан, испан тылын субуллук Сервантес тыла (la lengua de Cervantes) дииллэр.
Калидаса (Деванагарилыы कालिदास "Кали хамначчыта") диэн санскрит тылынан улуу суруйааччы, поэт уонна драмалааччы. Олорбут кэмэ лоп бааччы биллибэт, Гупта периода (IV - VI үйэлэр) буолуон сөп дииллэр.
Публиус Вергилиус Маро (Publius Vergilius Maro) (Алтынньы 15, 70 б.э.и. – Балаҕан ыйын 21, 19 б.э.и.) диэн классик Рим поэта, бу үс үлэлэринэн ордук биллэр: Буколика, Георгика уонна Энеида—онтон ураты хас да кыра поэмалардаах. Вергилиус Ром ордук улуу поэта буолар.
Эдит Пиаф (өссө."Кыра Пиаф") (ахсынньы 19, 1915 – алтынньы 11, 1963)[1] Франция биир саамай таптыыр ырыаһыта этэ. Кини дьиҥнээх аата этэ Эдит Джованна Гассион. Национальнай буолбут символ. Кини музыката  трагическай олоҕун сырдатара. Пиаф ырыалара  аймалҕаннаах куолаһынан ылламмыт балладалар этилэр.
Нормандияҕа олорор эбэтин оҕото этэ,   кератиттан эрэйдэнэрэ, ол гынан баран Нормандияҕа баар Лизьё Сибэтиэй Тереза / (Святая Терза де лу ' Энфан-Жесус) сыаркабыгар айаннар дьиктитик  үтүөрбүтэ диэн Эдит кэпсээбитэ.
1930 – 15 саастааҕар кини менеджерэ  "la môme Piaf", "барабыай", Эдит Пиаф эбэтэр көннөрү Пиаф сценическэй псевдонимы биэрбитэ. Кини үрдүгэ баара суоҕа 1.47 м этэ, барабыай курдук куччугуй, ол гынан баран сэргэх . Сценаҕа кини куруутун хара былааччыйалаах этэ.
Бастаан Пигаль куоракка ыллыыра, онтон Лэ Жерни диэн ааттаах Елисей хонуутун аттыгар баар кулуупка ыллыыра.
Кини Раймонд Ассо (1901-1968) уонна Маргарита Моно (1903-1961) кытта билсибитэ, кини бастыҥ ырыаларын суруйтарбыта; Морис Шевалье артыыс уонна ырыаһыты кытта билсибитэ .
1948 – 32 саастааҕар Пиаф олоҕун таптала,  Сердан Марсель диэн ааттаах орто ыйааһыҥҥа аан дойду чемпиона боксер, Парижтан Нью Йоркка кинини көрсөөрү көтөн иһэн самолет катастрофатыгар өлбүтэ. 
1952 – 36 саастааҕар Пиаф Жак Пиллс кэргэн тахсыбыт (сыбаайбатыгар Марлен Дитрих туоһу ыалдьыт этэ). Кинилэр 1956 сыллаахха арахсыбыттара.1962 сыллаахха Тео Сарпо (Теофаниса Ламбукаса) грек парикмахерыгар киниттэн 20 саастааҕар эдэр кэргэн тахсыбыта., 
Олоҕун устатыгар араас ыарыылартан, ордук хас да массыына саахал кэнниттэн эрэйдэммитэ.
1963 – 47 саастааҕар 1963 сыл алтынньы 10 күнүгэр быар рагыттан Пласкассье куоратыгар өлбүтэ.  
Кини саамай биллэр ырыалара -"Mon légionnaire" (1936), "Le fanion de la Légion" (1936), "La vie en rose" (1946), "Hymne à l'amour" (1949), "Padam... Padam..." (1951), "l'Accordéoniste" (1955), "Les amants d'un jour" (1956),"La foule" (1957), "Milord" (1959) and "Non, je ne regrette rien" (1960). 
Төһө да улахан панхиданы ыытарга аккаастаммытын иһин, көмүү процеһа Ланн бульварга Париж уулуссатыгар уонча тыһыынча киһини атааран таһаарбыта, улахан мэһэйи үөскэппитэ. Ле Пер-Лашез кылабыыһатыгар буолбут көмүүтүгэр  100 000 тахса фанат сылдьыбыта.
Капитан Джеймс Кук,  (1728 сыл алтынньы 27 күнэ – 1779 сыл олунньу 14 күнэ)[1]  Британия чинчийээччи, муоранан устааччы и картограф  этэ. Кини Чуумпу океанҥҥа үс айаны оҥорбут, Европа дойдуларын хаарталарыгар арыылары уонна биэрэктэр линияларын хаарталаабыта. Ол курдук биир улахан ситиһиитинэн Британецтар Австралия илин кытылы арыйбыттарын уонна Гавай арыылар, Ньюфаундленд уонна Саҥа Зеландия бастакы хаартыны оҥорбут.
Кини олоҕун устатыгар сир тулар икки төгүл айаҥҥа туруммута. Хотугу Америкаҕа уонна Чуумпу Океан соҕуруу өттүгэр саҥа арыылары, ландшафтары арыйбыта. Айанныыр кэмигэр элбэх бириэмэни научнай эксперименнэргэ уонна саҥа уобалас карталарын оҥорууга ороскуоттаабыта. Ону тэҥэ кини булбутун туһунан элбэх кинигэни суруйбута.
Кук 1728 сыл алтынньы 27 күнүгэр Мартоҥҥа, Йоркшир графствотыгар, Англияҕа төрөөбүтэ. Кини фермер уола этэ. Кини Грейт-Эйтон оскуолатыгар үөрэммитэ, онтон 17 сааһыгар Стейтс маҕаһыыныгар үлэлии барбыта. 18 сааһыгар моряк буолбут уонна Уитбек Джон Уокер үөрэнээччитэ буолбут. Ол курдук, чоҕу тиэйиитигэр үлэлиирэ. Онно Кук киниттэн математиканы уонна навигацияны үөрэппитэ. Кини хайдах сатыырынан, навигацияҕа уонна наукаҕа үөрэппитэ. Кинини аан дойду үрдүнэн "Индевор" хараабылга үс экспедицияҕа сылдьыбыта.
Кини бу миссияларга сыаллаах- соруктаах этэ:
Хапытаан Кук Гаваига уоруллубут оҥочо туһунан мөккүөргэ охтубута.
Кини түөрт уоллаах, биир кыыстаах. Элизабет Кук, Хью Кук, Джордж Кук, Натани кук уонна Джозе Кук. Кинини Джеймс Кук диэн ааттыыллар. Кини 3 эдьиийдээх, 2 бырааттаах этэ. Мэрия Кук, Маргарет Кук, Уильям Кук, Джейн Кук уонна Джон Кук.
Стэнли Кубрик (ааҥл. Stanley Kubrick; 1928 от ыйын 26 - 1999 сыл кулун тутар 7) АХШ киинэ режиссера. XX үйэ биир чулуу режиссерынан ааҕыллар. 
Нью Йорк куоратыгар төрөөбүтэ, ол гынан баран олоҕун улахан аҥарын Англияҕа олорбута. Кини киинэлэрин дьон деталляра эдбэҕин иһин уонна символлаҕын иһин сөҕөр. Сорох киинэлэрэр бастакы көрүүттэн мөккүөрдээх буолааччы, ол курдук Заводной апельсин киинэтигэр секс уонна күүһүлээһин баарыттан дьон бастаан тахсыбытын кэнниттэн көрөн баран мөккүөрдэри үөскэппитэ, Холбоһуктаах Хоруоллукка реакция олус улахан буолбутун иһин Стэнли Кубрик бу киинэни дойдуга көрдөрөрү 25 сылга боппута.Атын биллэр киинэлэрэ - 2001: Космическая Одиссея уонна Сияние буоллар. Стэнли Кубрик 1999 сыл кулун тутар 7 күнүгэр өлбүтэ.
Стэнли Кубрик кэнники киинэлэрэ "Сияние"-ттан уратытар Оскарга уонна Золотой Глобус наҕараадаларга туруоруллубуттара. 2001:Космическая Одиссея араас техническай наҕараадалары хомуйбута, ол иһигэр БАФТА уонна видео эффектарын иһин Оскары. Спецэффектар режиссер курдук Кубрик ол наҕарааданы ылбыта. 
Кубрик персональнай наҕараадалара:
Эйлер Леонард (1707, Базель - 1783, Санкт-Петербург) - Швейцария математига, улуу математиктартан биирдэстэрэ.
1733 с. Даниил Бернулли кэнниттэн Санкт-Петербуурдааҕы БА чилиэнинэн талыллыбыта. Онно тригонометрия уонна логарифм функцияларын түөрүйэтин чинчийбитэ уонна үрдүкү математикаҕа үлэлээбитэ. Фридрих II хоруол үбүлээһининэн элбэх сыл (1744-66) Берлин БА үлэлээбитэ, онно математика анаалыһыгар функция өйдөбүлүн киллэрбитэ. Олоҕун тухары чыыһылалар түөрүйэлэрин сэргээбитэ, үөрэппитэ. Математикаҕа уонна физикаҕа арифметика тиэрминнэрин киллэриитин таһынан элбэх бэлиэни туттууга киллэрбитэ (холобур суумма уонна пи бэлиэлэрин)[1].
Го́тфрид Ви́льгельм Ле́йбниц[1][2][3][4] (ниэм. Gottfried Wilhelm (von) Leibniz, МФА: [ˈɡɔtfʁiːt ˈvɪlhɛlm fɔn ˈlaɪbnɪts] эбэтэр [ˈlaɪpnɪts]) (1646–1716) — ньиэмэс философтэ, логик, математик, механик, физик, юрист, историк, дипломат, айааччы уонна тылы чинчийээччи. Берлиннээҕи Наука академиятын төрүттээччитэ уонна бастакы бэрэсидьиэнэ, Француз Наукатын академиятын тас дойдуттан чилиэнэ.
Конфуций (кыт. 孔子 Куҥ-Сүө, ардыгар кыт. 孔夫子 Куҥ Фу-Цы Kǒng Fūzǐ — "Коҥ уус"; Балаҕан ыйын 28, б.э.и. 551 с.— б.э.и. 479 с.) диэн былыргы Кытай бөлөһүөгэ. Кини үөрэтиилэрэ уонна философията Кытай, Кэриэйэ, Дьоппуон уонна Вьетнам дьонун майгыларыгар уонна олохторугар-дьаhахтарыгар улаханнык дьайбыта, конфуцианство төрдө буолбута.
Карл Хайнрих Маркс (Karl Heinrich Marx) (Ыам ыйын 5, 1818 – Кулун тутар 14, 1883) диэн Германия филосова, экономиhа, историга, социолога, хуманиhа, политика теорияhыта уонна коммунизм олохтооччута.
Кини үлэлэрэ диалектика уонна устуоруйа материализма диэн бөлүһүөпүйэни олохтообуттара.
Улуу Александр (был.-гириэк. Ἀλέξανδρος ὁ Μέγας), атын аата Александр III Македониятааҕы (был.-гириэк. Ἀλέξανδρος Γʹ ὁ Μακεδών) — Македония ыраахтааҕыта уонна дьон историятыгар саамай аатырбыт сэрииһиттэртэн биирдэстэрэ. Биир да кыргыһыыга кыаттарбатах үһү. Олоҕун тухары былыргы гректарга биллэр сир-дойду улахан өттүн баһылаабыта.
Халыып:Infobox Royalty
Англия Харалыабата Элизабет I (1533 сыл балаҕан ыйын 7– 1603 сыл кулун тутар 24) диэн Англия, Ирландия Харалыабата этэ. Кини троҥҥа 1558 сыл сэтинньи 17 күнүттэн өлүөҕэр дылы, 1603 сыл кулун тутар 24 дылы саоалайбыта. Хоруол Генри VIII оҕото этэ. Тюдордар дьиэлэттирэттэн кэнники этэ. 
Культураҕа, атыыга уонна атын дойдуну арыйыыга олус ситиһиилээх бириэмэ этэ.Испания Армадатыттан дойду харысхалаабыта. Кэргэн тахсыбатаҕа, ол гынан баран хас да фавориттаах этэ, Кини 1603 сыллаахха өлбүтүн кэннэ Шотландия хоруола Джеймс VI буолбута.
Элизабет  1533 сыллаахха Гринвичка төрөөбүтэ. Хоруол Генри VIII уонна иккис кэргэнин Анна Болейн оҕото. Киниэхэ кииринньэҥ  эдьиийдээҕэ уонна
Кыра эрдэҕиттэн үөрэххэ тартыһыылаах этэ, алта тылынан саҥарара: английскайдыы, француз, италия, испания, гириэк  тылыан уонна латыынныы.
Кини иннинэ былааска олорбут Мэри I рим-католик таҥара итэҕэйэли төттөрү көҥүллээбитэ. Элизабет I протестаннар итэҕэли төннөрбүтэ, ол гынан баран сорох католик итэҕэл традицияларын хаалларбыта. 
Элизабет I троҥҥа былаастыыр бириэмэтигэр культураҕа улахан ситиһиилэр баар буолбуттара, ол курдук Уильям Шекспир, Кристофер Марлове, Эдмунд Спенсер уонна атын дьон наар үлэлиир театрдары олохтообуттара, поэзия тарҕаммыта. Томас Таллис уонна Уильям Бирд Элизабет I суутугар үлэлээбиттэрэ.
Кини салайар бириэмэтигэр эдэр дьон мүкчүргэннээх сырыылара элбээбиттэр, ол курдук Америкаҕа дьон барыыта элбээбит, ол иһин колонизация төрүтэ баар буолбут,[1] In 1580, Drake became the first Englishman to sail around the world.[2] Элбэх экспедициялар Англияны колонизация бириэмэтигэр уонна эргии улаатарыгар бэлэмнэбитэр. 1600 сыллаахха Элизабет I кэлин обургу буолбут Илин Индия Хампаанньатын олохтообут.[3]
Англия уонна Испания ити бириэмэҕэ аан дойду былааһын ыларга мөккүөрдээх этилэр. Элизабет I протестаннаах Голландияны Испания утары өрө туругууну өйөөбүтэ уонна бэйэтин "муора ыттарын" Испания хараабылларыгар саба түһэллэрин көҥүллүүрэ. Ол иһин 1588 сыллахха Испания хоруола Филипп II армаданы (ол эбэтэр элбэх хараабыллары) Англияны саба түһэргэ ыыппыта.
Армада Англия быдан кыра ол гынан баран сылбырҕа хараабылларын 1588 сыл от ыйын 29 күнүгэр көрсүбүтэ. Кыракый Англия хараабылларыгар Испания кыаттарбыта, онно күн-дьыл олус көмөлөспүтэ.
Халыып:Англия монархтара
Аквинотааҕы Томас (лат. Thomas Aquinas, ит. Tommaso d'Aquino) диэн Италия философа уонна таҥара үөрэхтээҕэ, Доминикан уордьанын быраата уонна аҕабыта, схоластика оскуолатын биир чулуу билимдьитэ. Католиктар кинини ытык киһинэн билинэллэр. Сыаркап үөрэтээччитэ (Doctor Ecclesiae). Doctor Angelicus, Doctor Communis, Doctor Universalis, Doctor Humanitatis диэн дьоһун ааттардаах.
Аквинотааҕы Томас айылҕа теологиятын көхтөөх тарҕатааччыта. Томизм диэн толкуй оскуолатын төрүттээччитэ. Кини санаатынан Таҥара айылҕа сылтаҕын уонна итэҕэл сырдатааччыта буолар. Томас философ уонна таҥара үөрэхтээҕэ быһыытынан биир улуу өҥөтө Аристотель философиятын христианизм тосхоллорун кытта холбооһуна буолар.
Аквинотааҕы Томас үлэлэрин төрүкү алта категорияҕа үллэрэллэр:
Эпистемология диэн билии төрүтүн уонна эйгэтин чинчийэр философия салаата. Атыннык билии теорията дэнэр. Маннык ыйытыылары биэрэр:
Санаа, толкуй эбэтэр толкуйдааhын диэн өй быhыыта уонна бырассыаhа. Санаа аан дойду туhунан өйдөбүлү оҥорор. Санааны когнитив психология үөрэтэр.
Санаа киһиэхэ барыларыгар баар. Санаа өй, ай диэн тылларынан этиллэр. Санаа ырытыллар, быһаарыллар. 
Конфуцианизм (кыт. 儒家) диэн Кытай этика уонна философия системата, Конфуций үөрэтиилэриттэн үөскээбитэ. Тутаах өйдөбүллэринэн буолаллар үтүө эр, киһиэхэ амарах санаа уонна дуом сиэрдэрэ. Конфуцианизм Илин Азия дойдуларын култуураларыгар улахан дьайыылаах.
Дьон-сэргэ диэн бүтүн култууралаах уонна институциялаах дьон түмсүүтэ. Ордук киэҥник ыллахха, дьон-сэргэ диэн араас элбэх дьон экономика, социаллык уонна индустрия ситимнэрэ. Дьон-сэргэ иhигэр араас омуктар баар буолуохтарын сөп.
Демократия (грек. δημοκρατία — дьон дьаhалтата) диэн дьон көҥүл талыы систематын нөҥүө былааhы тутар дьаhалта көрүҥэ уонна политика философията. Демократия Былыргы Грецияҕа үөскээбитэ.
Социализм диэн экономика, дьон-сэргэ уонна политика тэриллиитин системата. Дьон-сэргэ малы оҥоруу бырассыаhын уонна үллэриллиитин хонтуруоллуохтаах. Дьон бас билиитэ баар буолуохтаах. Аныгы социализм XVIII ү. бүтүүтүнээҕи интеллектуаллар уонна үлэhит кылаас политика хамсааhыныттан төрүттээх. Карл Маркс санаатынан, социализм капитализмнтан коммунизмҥа тахсар экономика системата буолуохтаах.
Харчы диэн мал уонна араас өҥө (сервис) иһин төлүүр тэрил. Аан дойдуга араас харчы арааһа баар, ол курдук хас дойду кэриҥэ бэйэтин харчылаах, ол курдук АХШ доллара, эбэтэр Британия фунт стерлингов
Харчы диэн араас маллары атыылаһар тэрил буолар. Эргиэн идеята олус эргэ, ол бириэмэҕэ дьон бастаан атастаһар этэ, тугу наадыйалларын атастаһаллара. Бэйэтигэр баарыттан сороҕун атастаһан олороро. Ону билигин бартер диэн билэбит. Атын маллар, ол курдук бытархай буолар гына баар маллар туттуллубуттара, ол курдук ювелирнай оҥоһуктар уонна специялар.
Харчыны кытта уларыттахына буорту буолбат, уонна ханна баҕар илдьэ сылдьыахха сөп эбит. Бастакы харчыны бэчээттээбит дойдунан Лидия буолар, биһиги эрабыт 650 сыл иннинэ,  билиҥҥи Турция сиригэр тура сылдьыбыта. Араас улахан сыаналаах күндү металлартан оҥоһуллубут уонна хахай уруһуйдаах эбит. Онтон Грецияҕа уонна Средиземнай муора аттытыгар сытар дойдуларга тарҕаммыт. Манньыаталары биир ыйааһыннах уонна кээмэйдээх оҥоруллар эбит.
Харчы туттууга ордуга олус түргэнник биллибит, ол курдук бытарытарга чэпчэки буолбут, холобура биир киһи ынах аҥара сыаналаах бурдугу атыылаһыан баҕардаҕына ынаҕы өлөрүөн баҕарбата биллэр. Ол курдук ынаҕы атыылаатаҕына уонна бурдугу ынах аҥаара сыаналаах атыылаһар кыахтаммыт.
(хаччы диэн тыл хантан уескээбитий?)
Араас бириэмэҕэ араас мал харчы быһыытынан туттулла сылдьбыт:
Металларга кубулуйар харчы араас сыалларга туттулуон сөп уонна бэйэтэ сыаналаах буолуон сөп. Ол харчы көмүскэ уларытыллыан сөп. 
Уларыйбат харчы диэн көмүс буолбат харчы. Уларыйылларын-уларыйбатын былаас биллэрэр. 
Нефть Экспорттыыр Дойдулар Тэрилтэлэрэ (OPEC, ааҥллыы The Organization of the Petroleum Exporting Countries) диэн уон икки дойду картелэ. Кыттааччылар: Алжир, Ангола, Венесуэла, Иран, Ирак, Катар, Кувейт, Лиибийэ, Нигерия, Сауд Арабията, Холбоhуктаах Араб Эмираттара уонна Экуадор. Картель штаб-квартирата 1965 c. ыла Вена куоракка баар уонна онно cылга иккитэ кыттааччы иллэр нефть миниистирдэрин көрсүһүүлэрэ буолаллар.
OPEC дойдулара аан дойдутааҕы нефть хаhаастарын 2/3 хонтуруоллууллар уонна аан дойдутааҕы нефть экспорттааhынын 50%.
Аборт диэн хат буолуу тыыннаах оҕо төрөөһүнэ суох түмүктэнэрин ааттыыллар.
Киһи сайдыытыгар төрүүгүрэр отут тоҕус нэдиэлэ наада буолар. Үксүгэр түөрдүөнүс нэдиэлэтигэр ийэтин кэнин менструальнай циклыгар буолааччы. Төрүү илик киһини бастакы аҕыс нэдиэлэтигэр эмбрион диэн ааттыылар, онтон хат буолуу атын бириэмэтигэр үөскэх диэн ааттанар.
Аборт буоллаҕына оҕо куотуута буолбут диэн ааттанар. Дьон сороҕор хат буолууну тохтотуохтарын сөп. Оннук буоллаҕына күһэллиилээх аборт диэн ааттанар. Сороҕор оннугу эрэ аборт диэн ааттыыллар.
Араас дойдуларга аборт туһунан туспа сокуоннар бааллар. Сорох дойдуларга аборт бобуллар, ол гынан баран туорааһыннар баар буолааччылар, ол курдук инцест, күүһүлээһин, эбэтэр ийэ олоҕор куттал баар буоллаҕына.
Гириэк тыла (гир. ελληνική γλώσσα, ελληνικά, νεοελληνική γλώσσα - Эллиника) диэн Инд-Эуропа тылларыттан биирдэстэрэ. Аан дойдуга, сүрүннээн Грецияҕа уонна Кипрга, гириэктии 20 мөл кэриэтэ саҥарааччылар бааллар, олортон 15 мөл саҥарааччыларга төрөөбүт тыллара буолар. Бары Инд-Эуропа тылларыттан ордук уhун суруллубут (дөкүмүөннэммит) историялаах (34 үйэ). Инд-Эуропа тыллар ыалларын иhигэр туспа бөлөх. Гириэк алпабыыта б.э.и. 9 ү. үөскээбитэ.
Гириэк тыла аан дойду цивилизациятыгар ордук улаханнык дьайыыны оҥорбут тыллартан биирдэстэрэ буолар. Гириэк литературата үс тыhыынча сыллаах историялаах. Аан дойду элбэх тылларыгар гириэктииттэн үөрэх уонна техника терминнара киирэн олохсуйбуттара. Гириэк тылынан Саҥа Кэриэс суруллубута. Өр кэмнэргэ Сир ортотунааҕы байҕал тула баар сирдэргэ-дойдуларга lingua franca суолталаах этэ.
Грамматика диэн хайа баҕар тыл этиилэрин уонна өстөрүн састааптарын салайар логика уонна тутул сиэрдэрин ааттара. Термин өссө бу сиэрдэри үөрэтии аата буолар уонна киниэхэ киирэллэр морфология уонна синтаксис, субуллук эбиллэллэр фонетика, фонология, семантика уонна прагматика.
Хас биирдии тыл бэйэтэ туспа грамматикалаах. "Саха грамматиката" диэн саха тылын сиэрдэрин хомуурдара буолар. "Саха грамматиката" ол сиэрдэри үөрэтэр. Тыл грамматикатын ойуулаан көрдөрөр ыйынньык "грамматика ыйынньыга" дэнэр.
Тыл категорията, морфологическай уонна синтаксическай бэлиэлэринэн быһаарар. Аан дойду тылларыгар бастатан туран, ааты (ааты, даҕааһыны уонна т. п.) утары туруораллар, ол гынан баран ити универсально буолбатах) уонна үксүгэр тыл үөрэхтээхтэрэ бэйэлэрин уонна сулууспалыыр чаастарын түҥэтэллэр.[1]
Айылҕа диэн аан дойду, тулалыыр эйгэ. Олох, харамайдар, үүнээйилэр, Сир, күн-дьыл, материя уонна энергия эмиэ айылҕа өйдөбүлүгэр сыhыаннаахтар.
Географияҕа: 1) дойду, сир тас көстүүтэ; 2) түөлбэ сир үктэлин, туругун, климатын, уутун, үүнээйитин, хамсыыр харамайын барытын холбуур өйдөбүл; 3) тулалыыр эйгэ; 4) сир-халлаан барыта.
Марс эбэтэр Хатааһын чолбоно диэн Күнтэн төрдүс планета. Марс ньуура кыhыл өҥнөөх тимир оксидынан бүрүллүбүт. Ол иhин атын аата "Кыһыл планета". Сирдиҥи планеталар ахсааннарыгар киирэр.
Протеиннар диэн пептид ситимнэринэн сыаптаспыт амино аhыылартан турар органик холбоhуктар.
Тыыныы (лат. respiratio) — харамайдар, үүнээйилэр уонна микроорганизмнар диссимиляциялыыр сурун быьыылара. Ол эбэтэр, тыынар тыыннаах биир кэмник метаболизмныырын хааччыйар уонна тулалыыр эйгэттэн кислороду инэрии, организм сорох метаболизмнаабыт уескэтиитин (CO2, H2O) тулалыыр эйгэ5э таьаарыы быьыытынан гомеостазтарын ейуур физиологическай процесс. Вещество атастаьыытын тэтимиттэн тутулуктанан киьи тыната чааска ортотунан 5-18 лиитирэ углекислай гаьы (CO2) уонна 50 грамм ууну таьаарар. Тыыныы кэмигэр организм нэниринэн (энергиянан) баай веществолара молекулярнай кислород кеметунэн а5ыйах нэнирдээх веществоларга (CO2, H2O) диэри аьыйаллар.
Тас тыыныы диэн кислороду инэринии уонна углекислай гаьы таьаарыы, итиэннэ тыынар туруупка эбэтэр хаан эргиирин систиэмэлэринэн газтар сырыыларын киллэрэр тулалыыр эйгэ уонна эт-хаан гаьы атастаьыылара.
Клетка тыыныыта бэйэтин ейдебулугэр клетка буруетун ненуе белоктар сырыыларын биохимическай процесстарын киллэрэр. Ол таьынан ас химическэй нэнирин уларыйыытыгар а5алар митохондриялар истэригэр аьыйыыны киллэрэр.
Тулалыыр эйгэни кытары улахан иэнинэн ситимнэьэр ньуурдаах организмнарга тыыныы клеткаларга хайа5астар ненуе газтар диффузияларын суотугар буолуон сеп (холобур: уунээйилэр сэбирдэхтэригэр, кендей харамайдарга). Онтон кыра иэнинэн ситимнэьэр ньуурдаах тыынар тыыннаахтарга газтар сырыылара хаан эргиирин суотугар (тоно5остоох харамайдарга уонна да атыттарга) эбэтэр хабар5а5а (уеннэргэ-кейуурдэргэ) олохтонор.
Туох баар уунээйилэр бары кунус углекислай гаьы инэриниилэрэ уонна кислороду онорон таьаарыылара уунуу кэрдииьэ дэнэр. Оттон туун таннарытын кислороду инэринэр, углекислай гаьы таьаарар (ап-а5ыйах ахсаана) уратыта – нухарыйыы кэрдииьэ диэн буолар.
Харамайдар уонна уунээйилэр молекулярнай таьымынан тыынар сурун принциптэрэ майгыннаьар. Ол эрээри, уунээйилэр биир сиргэ туралларын быьыытынан метаболизмнара уларыйа сылдьар тулалыыр эйгэ усулуобуйатыгар сеп тубэьиэхтээх, ол иьин уунээйилэр тыыныылара уратылардаах.
Сынньалан турукка сылдьар улахан киьи мунуутэ5э ортотунан 14 тыын хамсаныытын онорор. Итиэннэ тыыныы тургэнэ балаччатык уларыйыан сеп (мунуутэ5э 10-18). О5олор тыынар тургэннэрэ мунуутэ5э 20-30 хамсаныы; эмийдээх о5олорго – 30-40; уу кыьыл о5олорго – 40-60;
Биир салгыны э5ирийиигэ (сынньалан кэмигэр) тына иьигэр 400-500 мл салгын киирэр. Салгын киириитэ тыыныы сабардама (объема) диэн буолар. Сынньалан кэмигэр оноьуллубут теттеру тыынныы эмиэ иччэ салгын ахсаанын атмосфера5а таьаарар. Саамай кууьунэн э5ирийдэххэ 2000 мл кэринэ салгыны киллэриэххэ сеп, оттон теттеру таьаардахха – эмиэ 2000 мл.
Улахан киьи тынатын ненуе мунуутэ5э 7 лиитирэ салгыны аьардар. Физическэй но5урууска кэмигэр тына сабардама мунуутэ5э 120 лиитирэ буолуон сеп.
Тыыммакка эрэ киьи 5-7 мунуутэ олоруон сеп, ол кэннэ ейу сутэрии, мэйиигэ сатаан челугэр туьэриллибэт уларыйыылар, онтон елуу кэлэр.
Тыыныы керуннэрэ: дирин уонна урдунэн, субу-субу уонна сэдэх, Уеьээнни, аллараанны, ортоку (туеьунэн) уонна аллараанны (иьинэн).
Синньигэс оhоҕос диэн тоноҕостоох харамайдарга баар ас буhарар система иирээтэ, куртах уонна халыҥ оhоҕос икки ардыларыгар баар. Ас буhарыыга сүрүн суолталаах.
Тыҥа  (лат. pulmo, был.-гириэк. πνεύμων) — киһи, үүтүнэн иитиллээччилэр, көтөрдөр, сыыллааччылар, сир-уу харамайдарын үксүлэрин уонна сорох балыктар салгынынан тыынарга аналлаах уорганнара. Тыҥаҕа салгын уонна хаан ыккардыгар эттиктэри атастаһыы (газообмен) буолар.
Антибиотик диэн бактерияны өлөрөр эбэтэр бактерия чыыһылата улаатыытын тохтотор эмп буолар. Пеницилин диэн биир ордук тарҕаммыт антибиотик буолар. Бастаан антибиотиктар 1939 сылтан атыыланар буолбуттар. Антибиотик вируһу тохтотор кыаҕа суох.
Билигин учуонайдар бактериялар антибиотикка ылымтыата суох буолуо уонна өссө күүстээх буолуо диэн куттаналлар. Ол аата антибиотигы утарылаһыыта улаатар диэн ааттанар. Антибиотигы бэрээдэгэ суох тутуннахха билигин даҕаны оннук буолуон сөп.[1] Ол аата бактерия ол антибиотиктарга тутулумтуо уолар уонна өлбөт. Өссө даҕаны тарҕанар уонна оннук же антибиотик сатаан ылбат.
Антибиотик диэн аат бастаан 1942 сыллаахха туттуллубут[2] 
Билигин медицина химията сайдыытынан урукку антибиотиктар уларытыллыбыт сайдыбыт буолаллар.[3]
Сорох бактериялар сорох эрэ антибиотиктарга өлөллөр. Ыарыһахтар ханнык антибиотигы ылаллара төрүтүттэн тутулуктаах. Ол иһин антибиотигы туттарга бырааһы кытта кэпсэтэн баран туттар наада. Быраас ону тэҥэ побочнай эффектарын эмиэ көрүөн сөп уонна туох эмит таҕыстаҕына ыарыҕах эмтэнэр былаанын уларытыан сөп. 
Антибиотик вирустары өлөрбөт, ол иһин вирус ыарыыны эмтииргэ көмөтө суох. Ыарыһах вирус дуу бактерия дуу төрүттээх ыарыытын быһаарыахха наада - ол аата син биир бырааска бара сылдьыахха наада.
Харамайдар (лат. Animalia) диэн элбэх сааныктаах, эукариот организмнар хоруоллуктара. Харамайдар хамсыыр кыахтаахтар уонна херетрофтар.
Балык (лат. Pisces) диэн уу тоноҕостоох харамайа. Балык тымныы хааннаах, икки иккилии уонна хас да иккилии буолбатах лапчааннаах. Сир бары уу түөлбэтигэр баар.
Балык дьон олус улахан суолталаах аhылыга буолар. Балыктаан туталлар эбэтэр балык фермаларыгар иитэллэр. Балык ойуута былыр былыргыттан аан дойду сорох омуктарын култуураларыгар уонна итэҕэллэригэр баар.
Балык этэ мүлтүгүр быһыылаах — ол ууга түргэнник устарыгар көмөлөһөр. Кини төбөтө сыыйа көҥдөй көҕүс буолан барар. Оттон көҥдөй көхсө кутурукка кубулуйар. Көҥдөй көхсүн итиэннэ кутуругун уҥа-хаҥас куймаҥнатан, иннин диэки сыҕарыйар. Онуоха лапчааннара көмөлөһөллөр. Этэ-сиинэ уҥуох хатырыктарынан бүрүллүбүт.
Балыктар уу куйаарын араас миэстэтигэр олохсуйаллар: байҕалларга уонна тууһа суох ууларга (үрэхтэр, күөллэр, өрүстэр), уу үрүт өттүгэр уонна дириҥэр, сылааска уонна тымныыга. Балык уопсайа 20 тыһыынча кэриҥэ көрүҥэ баара биллэр. Саха Сиригэр балык 42 көрүҥэ үөскүүр. Биһиги дойдубут үгүс балыга олус минньигэс эттээх, эмис, аан дойдуга үөскүүр күндү балык ахсааннарыгар киирэр. Олортон хатыыс (осетр), тууччах (нельма), уомул (омуль), муҥур (чир), муксуун (муксун) курдук күндү балыктары ааттыахха сөп. Маны таһынан майаҕас (сиг), быраҥаатта (пелядь), күндүөбэй (ряпушка) диэн балыктар киэҥник биллэллэр.
Былыр саха сүрүн аһылыгынан күөл балыктара собо уонна мунду буолаллара.
Биһиги тууһа суох ууларбытыгар үөскүүр бөдөҥ сиэмэҕинэн сом буолар. Кини 1—2 м уһуннаах. Сыҥаахтарыгар элбэх, сүрдээх сытыы кыра тиистэрдээх. Дьабадьыларын диэкинэн бытыктаах. Сому «тууһа суох уулар акулалара» диэн ааттыыллар: кини бэл киһиэхэ саба түһэр.
Киhи (лат. Homo sapiens) — элбэх ахсааҥҥа дьон диэн Hominidae ыалга киирэр көнөтүк хаамар приматтар. ДНА көрдөрүүтүнэн дьон Африкаҕа 200,000 сыл кэриҥэ анараа өттүгэр үөскээбиттэр. Киhи cайдыылаах мэйиилээх, сатабыллара: абстракция, тыл, интроспекция уонна проблеманы быhаарыы. Киhи араас эттиктэри туттар илиилээх. Дьон Сир бары өттүлэригэр тарҕанан олороллор. 2008 с. от ыйыгар дьон ахсаана 6.7 млрд.
Атын үрдүкү приматтар курдук киhи айылҕаттан түөлбэлэhэр. Дьон бэйэ бэйэлэрин кытта билсэллэр - сүрүннээн тылынан кэпсэтэн уонна суруйсан — cанааны этэр уонна бэрсэр, тэрийсэр гына. Дьон социал структуралары тэрийэллэр, ол аата араас бөлөхтөр, ыалтан илгэ дылы.
Киһи икки көрүҥҥэ арахсар, арахсыылара дьон аймах ууһууругар тус-туспа аналлаах органнаахтар. Эр киһи; кини дьахтарга оҕо оҥорор член диэн органнаах. Дьахтар: эр киһиттэн оҕо ууһуур сиэмэтин ылан анал матка диэн органыгар 9 ыйы быһа илдьэ сылдьан ситэрэр оҕо гынар. 
Эһиэхэ сүрүн үөрэҕитин, кайыштаргытын, ол иһигэр паараларгытын тас көстүүгүт. 
саайталаа,
баһа-Дыгынас кулгаах-нос — кус-грех — тииһэ-Аллараа сыҥаах-сыҥаахтаах иэдэстэр;
моой — хабарҕата;
киһи илиитин бэгэччэгэр бэгэччэгэр — улахан тарбах;
сис тоноҕоһо - түөс иннэтэ;
дыгыныыр-пупок — половой органнар (половой член/или туөкүн клитора/влагалище) — анал дьөлөҕөс;
таз — бедро отоно — тобугунан — чолень — икра — атах хачынынан.
Киһи төбөтүн илин эҥээрэ, Үөһээ кыраныысса устун, Аллараа өттүнэн, Аллараа муннуктарынан, алларааттан уонна кулгаахтаах ракин мутуктарынан алларааттан, сэҥийэтигэр ааспыттар.[1]
Биохимия диэн тыыннаах организмнарга буолар процесстары чинчийэр үөрэх. Клетка биологиятыгар уонна физиологияҕа улахан суолталаах. Биохимия үөрэҕэ энзимнары, нуклеокислоталары, углеводтары, саахардары, белоктары уонна сыа араас көрүҥнэрин уонна ыккырдалыргар барар процесстары үөрэтэр. 
Биология молекуларарыттан түөрт улахан тииптара манныктар:
Нуклеокислоталар диэн ДНКны уонна РНКҕа баар уһуннук холбоммут углерод молекулаларыттан турар. ДНК диэн дизоксинуклеиновая кислота диэн кылгатыллыбыта, ол аата икки спираллар холбоммут тарҕаммыт нуклекислота буолар. Бары тыыннаах эттик генетическай информациятын суруйар уонна көлүөнэттэн көлүөнэҕэ тиэрдэр. РНК диэн атын нуклекислота буолар. ДНКттан ылыллыбыт информацияны дьиҥ оҥорор. РНК араас тииптара элбэх, бэйэтэ араас-араас суолталаах.
Белоктар аминокислотаттан оҥоһуллубут полимердара буолаллар.  Белок икки көрүҥнээх: эттиккэ баар, ол курдук киһи былчыҥар баар протеинтан турар. Иккис араас энзим, араас ко-энзимтартан туруон сөп.
Энзим диэн араас белок көрүҥэ, химческай реакция буоларын олустук түргэтэллэр. 
Углеводородтар араас саахардары уонна клечатканы холбуур. Ордук боростуой углеводородунан моносахарид буолар, ол аата биир саахар молекулата диэн. Моносахаридтар холобурдарынан глюкозаны уонна фруктозаны ааҕыахха сөп. Полисахаридтар диэн элбэх молекулалар холбоһуллубуттара, ол курдук гликоген эбэтэр целлюлоза. Углеводородтар араас суолталаахтар, ол гынан ордук биллэрэ метаболизм буоларыгар биир улахан энергияны аҕалар уматык буолар. Углеводородтар химия сибээстэрин алдьатыллыытыгар энергия тахсар, ону киһи этэ-сиинэ туттар.
Липидтар диэн сыа уонна буоска араастара буолар. Ыраастаныллыбыт липидттар  биир химия ситимнээх буоллар, ону сибиинньы сыатыгар эбэтэр арыыга булуохха сөп. Ыраастаныллыбытах липидтар диэн хас даҕаны химическай сибээтээх буоллаллар.  Киһи этэ липидтары энергияны харайыгар туттар. Элбэх энергия наада буоллаҕына липид молекулалара энергияны таһаарарга алдьатыллаллар.
Тимир диэн химия элемена. Бэлиэтэ Fe уонна атом нүөмэрэ 26. Бөлөҕө 8 уонна периода 4.
Күн-дьыл туруга (нууч. погода) — куруук уларыйа турар айылҕа туруга. Килиимэт (нууч. климат) — бу арыый атын, биир өттүнэн киэҥ өйдөбүл. Ханнык эрэ сиргэ баар үксүн баар буолар айылҕа туруга. Үксүн көстөр (типичнэй) күн-дьыл туруга диэххэ сөп.
Маасса диэн эттик ис саҥа. Атом уонна ууһук өлүүскэлэр баалларын билиэхтэригэр диэри маасса эттик төһө элбэх материялааҕын көрдөрөр дии саныыллара. Кэнники билбиттэринэн араас атомнар уонна өлүүскэлэр, биир кэриҥ материялаах да буоллахтарына, маассалара араас буолар эбит. Билигин маассаны эттик инерциятын кээмэйэ дииллэр, ол эбэтэр эттик туора күүс дьайыытын түргэтээhинигэр утарсыыта. Инерцияттан ураты гравитация маассата диэн баар. Бу эттик атын эттиктэргэ тардар күүһэ. Маасса сүрүн кээмэй биирдиктэрэ килограмм уонна грамм.
Омуктардааҕы биирдик тутумтата (SI, ааҥл. International System of Units, фр. Système International d'unités) диэн аан дойдуга ордук киэҥник туттуллар кээмэй тутумтата. Метр тутумтатын аныгы барыла. Аан дойдутааҕы билим, технология, индустрия, эргиэн эйгэлэригэр ылыллыбыт соҕотох сорумдьу статустаах кээмэй тутумтата.
Бурдук үүнээйилэр диэн астаах туорахтарын ыларга анаан культивацияланар туорахтаах оттор бүтүн ааттара. Бурдук үүнээйилэр атын аhылык үүнээйилэрин кытта тэҥнээтэххэ ордук элбэх ас баайын биэрэллэр. Витаминнар, минераллар, карбохидраттар, сыалар, арыылар уонна протеин төрүттэрэ. Сорох сайдар дойдуларга рис, сэлиэhинэй эбэтэр маис туорахтара күннээҕи аhылык улахан өттө буолаллар.
Чэй (кыт. 茶 chá) диэн Camellia sinensis (чэй ото) диэн үүнээйи сэбирдэхтэрин эбэтэр лабааларын итии ууга оргутан эбэтэр туруоран оҥоhуллар утах. Түөрт бас сортаах: хара, кыhыл (улоҥ), күөх уонна үрүҥ. "От чэйэ" диэн атын үүнээйи (Camellia sinensis буолбатах) утахтарын ааттыыллар.
Чэй, уу кэнниттэн, аан дойдуга саамай иhиллэр утах. Утаҕы бэрткэ ханнарар. Карбогидрата, сыата эбэтэр протеина суох.
Чэй, сорох омуктар култуураларыгар, улахан суолталаах. Холобур, Кытайга уонна Дьоппуоҥҥа чэйи оргутуу уонна иhии туспа анал церемония. Нууччалар чэйи саахардаан иhэллэр, ааҥллар үүттээн, монголлар арыылаан уонна туустаан. Америка соҕуруу штаттарыгар тымныы муустаах чэйи ордороллор. Узбекистаҥҥа анал чэй иhэр дьиэ — чайхана — дьон саамай сылдьар сирэ.
Функция[1]— математика[2] биир сүрүн өйдөбүлэ. Функция[1] диэн  уларыйааччы  уларыйааччыттан тутулуга (манна  хас биирдии суолтатыгар  биир эрэ суолтата туhааннаhар) аттанарын санатабыт.
 — тутулугар суох уларыйааччы (переменная — мат. термин) эбэтэр аргумент, оттон  — тутулуктаах уларыйааччы дэнэр.  уларчыйааччыны  уларыйааччыттан функция[1] диэххэ сөп. Тутулуктаах уларыйааччы суолталарын функция суолталара диэн ааттыыллар.
 уларыйааччы  уларыйааччыттан тутулуга функция[1] буоллаҕына, ону кылгастык  диэн суруйаллар (ааҕыллар: -тэҥ -тэн f-кэ).  символынан аргумент суолтата -кэ тэҥэр функция[1] туhааннаах суолтатын бэлиэтииллэр.
Функция  формуланан бириллэр буоллун. Оччоҕо  диэн суруйуохха сөп.  суолталара  тэҥэр функция[1] туhааннаах суолталарын, а.э.,  буолуоҕуҥ:
 диэн суруйууга  оннугар атын да буквалары:  уо.д.а. туттуохха сөп диэн бэлиэтиэҕиҥ.
Тутулуга суох уларыйааччы бары суолталара функция[1] чэрчтин үөскэтэллэр. Тутулуктаах уларыйааччы ылар бары суолталара функция суолталарын түмсээнин үөскэтэллэр.
Функция[1] формуланан бэриллибит уонна чэрчитэ ыйыллыбатах буоллаҕына, функция чэрчитэ аргумент ол формула оруннаах буолар бары суолталарыттан турар диэн ааҕаллар. Холобур,   функция[1] чэрчитэ — бары чыыhылалар түмсээннэрэ;  функция чэрчитэ — -тэн атын бары чыыhылалар түмсээннэрэ.
Дьиҥнээх процеhы көрдөрөр функция чэрчитэ процесс барар чопчу усулуобуйатыттан тутулуктаах. Холобур, тимир сүрүнү ититиигэ сүрүн  уhунун t температураттан тутулуга  формуланан бэриллэр, манна  — cүрүн бастааҥҥы уhуна,  — линейнэй уhааhын коэффициена. Бу формула t бары суолтатыгар оруннаах. Ол эрэн  функция[1] чэрчитинэн линейнэй уhааhын сокуона туолар аҕыйах уонунан эрэ ааҕыллар кыраадыстаах арыт буолар.
Функция [1]графига диэн координаталаах хаптал аргумент суолталарыгар тэҥ абсциссалардаах уонна функция[1] туhааннаах суолталарыгар тэҥ ординаталардаах точкаларын түмсээнэ ааттанарын санатабыт.
Линейнэй функцияны, а.э.,  формуланан бэриллэр функцияны[1], манна  — хайа эрэ чыыhылалар; көнө пропорцияланыыны — линейнэй функция  формуланан бэриллэр быстах түбэлтэтин, манна ; түҥнэри 
пропорцияланыыны— функцияны[1], манна .
 функция[1] чэрчитэ — бары чыыhылалар түмсээннэрэ, оттон графига — көнө сурааhын.  буоллаҕына, соҕотох  чыыhыла.
Түҥнэри пропорцияланыы холобура:  күүрүүтэ уларыйбат ток  күүhүн аhарааччы  утарсыытыттан тутулуга , биир тэҥник хамсыыр эттик  ырааҕы барарыгар  бириэмэ  түргэнтэн тутулуга .
Оссө биир функцияны[1], чуолаан эттэххэ,  формуланан бэриллэр функцияны[1], көрүөскөҕүҥ.
 этиллин ханнык баҕарар -кэ оруннаах, онон бу фнкция чэрчитэ — бары чыыhылалар түмсээннэрэ.  буоллаҕына,  буоллаҕына, . Онон  функцияны маннык суруйуохха сөп:Бу функция[1] графига  арыкка  функция графигыныын сөп түбэсиhэр, оттон  арыкка  функция графигыныын. График сардаҥаттан турар: олор координаталар саҕаланыыларыттан тахсаллар уонна  координаталаах муннуктар биссектрисалара буолаллар.
Ыстатыйаны суруйда Маймага Айтаал БА-ФИИТ-18
Тала диэн үрдүк тутуу барымтата. Тала дьиэ тутуулартан уратыта диэн кини дьон олохсуйарыгар анала суох. Тала сүрүн туһата кини үрдүгэ буолар. Хала талатыттан харабыллар ырааҕы көрөллөр, кылбар тала уота байҕалга уста сылдьар аалларга кутталлаах таастары харгылары сырдатар, чаһылаах тала ыраахтан кэми көрдөрөр.
Tokyo Skytree аан дойду бастыҥ үрдүк талата
Эйфель талата
Талалаах катедрал, Кадис, Испания
Талалаах сыаркап
Гуанчжоуга баар пагода
Халлаан кирбээччи дьиэни сороҕор тала дииллэр
Радио уонна теле сигналлары ыытар биэрии талата
Мэчиэт талата минарет дэнэр
Былыргы Греция (гир. Ἑλλάς) диэн дьон гириэк тылынан саҥарар Средиземнай муора хотугулуу-арҕаа өттүгэр  тарҕаммыт улахан сир этэ, Билиҥҥи Грецияны кытта тэҥнэээтэххэ быдан улахан этэ. Биһиги иннинэ эра 8/6 үйэттэн б.э.и 146 сылыгар дылы буола сылдьыбыт Греция цивилизациятынан ааҕыллар уонна Римнар саба ылыылытынан бүппүтүнэн ааҕыллар.
Гректар бириэмэтэ улахан өттүгэр биир салалтата суох этилэрэ. Хас даҕаны куораттар бэйэ конституцияларынан олороллоро. Афина, Спарта уонна Коринф биир улахан холобурдарынан ааҕыллаллар. Сорохторго хоруол баар этэ, сорох сирдэргэ, туһалаан Афинаҕа демократия этэ.
Цивилизация бириэмэтин ортотугар Классическай Греция диэн бириэмэ (б.э.и. 5-с үйэттэн 4-с үйэҕэ дылы)  баара диэн ааҕыллар. Ол бириэмэҕэ Персия саба түһүүтүн Грек-Персия сэриитигэр төттөрү охсуспуттара. Афина кыһыл көмүс Пелопононезия сэриитигэр 404 сыллаахха кыаттарыытынан бүппүтэ.
Уонна кэлин, Гелленик периодыгар Александр Македонскай Грецияны барытын холбообута. Македония сабыдыаллаах да буоллар куорат сайдыбыта.
Греция культурата Рим Империятыгар улахан сабыдыалы оҥорбута, онтон Рим Империята ол ылыллыбыт билиини Средиземной муора тула тарҕаппыта. Ол иһин Греция культурата Арҕаа цивилизация төрүтүнэн ааҕыллар. Византия Империятыгар грек тыла уонна культурата биир улахан оруолу оонньуура.
Миин династията — Кытайга монголлар Юань империяларын кэннэ үөскээбит Миин империятын салайааччылара. 
Миин империята 1368 сылтан 1644 сылга диэри баара. Бу империя төрүттээччитэ, бастакы императора Чжу Юцзян. Миин империята 1644 сылга киһитин ахсаана — 100000000. Тас дойдулары кытта атыыга-эргиэҥҥэ сүүнэ флоттааҕа. Сэттэ экспедиция тэрийэргэ 1403-1419 сылларга 2 тыһыынча кэриҥэ аал оҥоһуллубута. Миин империята сүрүннээн солко уонна фарфор атыылыыра. Миин империя сүрүн харчыта — үрүҥ көмүс.
Улуу кэхтии (ааҥл.  Great Depression) диэн Иккис аан дойду сэриитин иннинээҕи уон сылга буолбут улахан экономика кризиhа. Улуу кэхтии буолбут кэмэ араас дойдуларга араас араас, ол гынан баран үгүс дойдуларга кини 1929 с. саҕаламмыта уонна 1930-с сс. бүтүүлэригэр бүппүтэ. XX үйэ ордук уhун, киэҥ тарҕаныылаах уонна дириҥ кэхтиитэ буолар. Алтынньы 29 1929 АХШ-ка акция баhаарын эстиититтэн саҕаланар (бу түбэлтэ Хара чэппиэр диэн ааттаммыта). Атын дойдуларга түргэн үлүгэрдик тарҕаммыта.
Улуу кэхтии баай да дьадаҥы да дойдулары улаханнык охсубута. Тус барыс, түһээн киириилэрэ, барыстар уонна сыаналар түспүттэр, омуктар икки ардыларынааҕы эргиэн 2/3 аччаабыт. Үлэтэ суох буолуу АХШга 25% үүммүт, сорох дойдуларга 33% дылы үүммүт. Улуу кэхтии аан дойду элбэх куораттарын күүскэ охсубут, бастатан туран ыарахан индустрияттан тутулуктаахтары. Элбэх дойдуларга тутуу тохтообут. Үүнүү сыаналара 60% кэриэтэ түhэннэр тыа хаhаайыстыбата уонна тыа сирдэрэ ночоотурбуттар. Уопсайынан кэхтииттэн сылтаан экономика бастакы сектора улаханнык эмсэҕэлээбитэ.
Улуу кэхтии саҕаланыан иннинэ Уолл Стрит биржатыгар 1929 с. алтынньы 24-29 күннэригэр акциялар сыаналара күр гыммыттара.
Экономистар Улуу кэхтии төрүөттэрин тустарынан биир санаалара билигин да суох.
Бу экономика кризиhын үөскээhинин туhунан хас да теория баар, ол иhигэр хас да фактор холбоhуута да буолуон сөп диэн санаа эмиэ баар.
Америка Хотугу штааттарын экономиката "аһара итийбитин" төрүөтэ өссө биир быһаарыылаах. Аан дойду бастакы сэриитин кэнниттэн АХШ экономиката хаһан да буолбатах өрө күүрүүнү билбитэ. Америка сыаннай кумааҕыларын рыынаага аан дойдуга саамай тургэнник үүнэр буолбута, тоҕо диэтэххэ сэриигэ эмсэҕэлээбит Европа - ордук сэриигэ хотторбут Германия - олох мөлтөхтөр этэ. Холобур 1923 сыл саҥатыгар биир дуолларга 9000 маарканы биэрэр буоллахтарына, алтынньы ортотугар - 4,2 триллион! 1923 сыллаахха Германияҕа сыана хас 49 чаас аайы икки төгүл үрдүүр этэ. Бу кэмҥэ сэриигэ эмсэҕэлээбэтэх, көмүһүнэн хааччыллар валюталаах уонна бассабыыктартан байҕалынан арахсан турар АХШ инвестордар харахтарыгар дьиҥнээх ырай курдук көстөллөр этэ. [1]
Улуу кэхтии туhунан биир аатырбыт литература үлэтинэн буолар Уордайыы сүүмэхтэрэ (The Grapes of Wrath) диэн Дьон Стайнбек романа.
Куорат (сахалыы Хото) диэн элбэх дьон бииргэ мустан олохсуйбут түөлбэ сирэ. Куорат олохтоохторо үксүн тыа хаһаайыстыбатынан дьарыктамматтар. Куоракка элбэх архитектура уонна инженерия тутуулара барымталара бааллар. Индустриализацияламмыт куорат сайдыылаах санитария, олохтоох алын тутул (сырдатыы, гаас, уу, канализация, телекоммуникация), сир, дьиэ, транспорт уо.д.а. тутумталардаах. Куорат тула сыста сытар олохтоох тула эйгэ үөскүүр (кыра куораттар, бөһүөлэктэр эбэтэр дэриэбинэлэр). Тула эйгэ куораты эбии хааччыйар (холобур, тыа хаhаайыстыбатын аhынан). Куорат табаар-мал оҥорооһунун, эргиэн, өҥө киинэ буолар. Киин куоракка дойду дьаһалтата уонна ил тэрилтэлэр бааллар. Аан-дойду историятын тухары куораттарга дьон кыра ахсаана олороро. Тиһэх икки үйэ устата күүстээх урбанизация хамнала баран билигин Сир дьонун улахан аҥара куораттарга олороллор. Аныгы куораттар тула хото түөлбэлэр үөскүүллэр. Хото түөлбэ олохтоохторо куорат киинигэр күн аайы үлэлии, үөрэнэ, дьаарбайа бараллар, онтон киэһэ дьиэлэригэр төннөллөр. Бу маннык быһыы "биэтэҥниир миграция" дэнэр. Куорат дьонун ахсаана тохтоло суох улаатыыта элбэх түмэт ыйытыктарын үөскэтэр - глобализация, климат сылыйыыта, киртийии, чэбдик моһоллоро, туруктаах сайдыы, ас-уу итэҕэстэрэ.
Хото диэн түүр-моҕол омуктар былыр хас да аймахтыы ыаллар түмсэн олорор сирдэрин ааттыыллара. Кэккэлии атын хотолор эмиэ үөскүүллэрэ, сыыйа хотолор бэйэ бэйэлэрин кытта холбоһон бу аат куорат диэн суолталаммыта. Саха Хотон уонна кытай Хутун өстөрүн кытта биир төрүттээх. 
Хала диэн тула хахха эркиннээх куораты ааттыыллар. Билигин сорох түүр тылларыгар "хала" өс куорат курдук суолталаах туттуллар.
Ближнэй Восток - соҕурулуу арҕаа Азияҕа уонна Хоту Африкаҕа баар дойдулар бөлөхтөрүн ааттыыллар. Сир ортотунааҕы байҕал илин баалларын иһин уонна орто Азияттан арҕаа сыталларын иһин "Чугас Илин" диэн ааттанар.
Бу дойдулар Ближнэй Восток тиһигэр киирэллэр:
Сороҕор ону тэҥэ дьон Улахан Ближнэй Восток дойдуларынан маннык дойдулары ааҕаллар:Африка хотутуттан: Алжир, Марокко уонна Тунис, Орто Азия дойдулара: Пакистан, Афганистан Казахстан, Кыргызстан, Таджикистан, Туркменистан, уонна Узбекистан.
Билиҥҥи бириэмэҕэ Ближнэй Восток суолтата улаатан турар, тоҕо диэн Ближнэй востокка элбэх ниэп хостонор. Ближнэй востокка элбэх мөккүөр буола турар, ол курдук  сунниттар-шиитар конфликтара, Израиль-Палестина иирсээнэ уонна Сирия гражданскай сэриитэ.
Кууба Өрөспүүбүлүкэтэ (исп. República de Cuba) диэн Кариб арыы дойдута. Киниэхэ киирсэллэр Кууба уонна Хувентуд арыылар уонна хас да архипелагтар. Киин уонна ордук улахан куората Хавана. Иккис улахан куорат Сантиаго де Куба. Олохтоохторун ахсаана 11 млн.
Мексика Холбоhуктаах Штаттара (исп. Estados Unidos Mexicanos), кылгастык Мексика (México) диэн Хотугу Америка дойдута. Мексикаттан хоту Америка Холбоhуктаах Штаттара, соҕуруу уонна арҕаа Чуумпу океан, соҕуруулуу-илин Гуатемала, Белиз уонна Кариб байҕала уонна илин Мексика хомото бааллар. Мексика 31 штаттан уонна биир федеральнай уокуруктан турар федеральнай конституционнай республика. Киинэ Мехико (аан дойду саамай дьонноох куората).
Сэтинньи 20 күнүгэр дойдуга Өрөбөлүүссүйэ күнүн бэлиэтииллэр. 
Швейцария (официаллык Швейцария Конфедерацията) диэн Арҕаа Эуропа дойдута. Олохтоохторун ахсаана 7.6 мөл киhи, иэнэ 41,285 км². Швейцария федерал республика, 26 кантоннардаах (штаттардаах). Киин куората Берн. Суолталаах куораттар: Женева, Базель уонна Цүрих. Швейцария аан дойду ордук баай дойдуларын ахсааннарыгар киирэр.
Кирбиилэhэр Германиялыын хоту уонна хотугулуу-илин, Франциялыын арҕаа уонна хотугулуу-арҕаа, Италиялыын соҕуруу уонна соҕуруулуу-арҕаа, Аустриялыын уонна Лихтенштайнныын илин.
Альпа хайалара дойду сирин 60-ча бырыһыанын ылаллар уонна дойдуну хотугулуу-илинтэн соҕуруулуу-арҕаа быһа охсоллор. Швейцария хайа хайыһарынан дьарыгырар курортарынан биллэр, онтулара 200-тэн тахсалар, онтон сорохторо аан дойдуга саамай үчүгэйинэн ааҕыллалар.
Швейцария өссө күөллэринэн (саамай биллэллэрэ Цүрих, Тун уонна Женева күөллэрэ), күрүлгэннэринэн, ледниктарынан, минеральнай дьүүктэ ууларынан биллэр. Женева күөлэ Арҕаа Еуропа саамай улахан тууһа суох уу саппаастааҕынан аатырар. Эуропа Рейн, Рона уонна Инн курдук улахан өрүстэрэ Швейцаряи Альпатын хайаларыттан саҕаланаллар.
Элбэх култуура бэйэ-бэйэтигэр дьайыыта Швейцарияҕа 4 ил тыла баарыгар тиэрдибит: ниэмэс (65 %), француз (20 %), итальянскай (9 %) уонна ретер-роман тыла (1 % кыра).
Олохтоохторун ахсаана 7 мөл киһи. Онтон 20 % атын омук дьоно. Швейцарецтар ортотунан 79 саастарыгар диэри олороллор. Олохтоохторун 46 % католиктар, 40 % протестааннар, уоннааҕылара — атын итэҕэллээхтэр.
Швейцария 26 сувереннай кантонтан турар, ол кантоннартан үһэ иккилии полукантонтан тураллар. Бу кантоннар Конфедерацияҕа хобоммуттар. Хас биирдии кантон туһунан сокуоннаах, нолуок систиэмлээх, үөрэҕирии систиэмэлээх, сууттаах. Федеральнай бырабыыталыстыба тас политиканы, тас эргиэни дьаһайар, дойду көмүскэлинэн дьарыктанар.
Ниэмэстии саҥарар кантоннар:
Француузтуу саҥарар кантоннар:
Итальянскайдыы саҥарар кантон:
Икки тыллаах кантон (ниэмэстии уонна французтуу):
Швейцария Эуропа сойууһугар киирбэт. Ол гынан баран көҥүл атыы туһунан ЭС кытта сөбүлэҥнээх, уонна элбэх дойдулар ыккардыларынааҕы сөбүлэҥнэрдээх, онон атыы-эргиэн уонна өҥө оҥоруута көҥүллүк ыытыллар. Онон Швейцария политика өттүнэн Эуропаттан тутулуга суох эрээри Эуропа рыынагар толору киирэ сылдьар. Эуропаҕа табаар киллэриитинэе Швейцария үһүс миэсэҕэ турар, Эуропа табаарын туһаныытынан иккис миэстэлээх.
Багдад (араб. بغداد‎Baġdād) диэн Ирак киин уонна ордук улахан куората. Олохтоохторун ахсаана 6.5 млн к. Орто Илин улаханынан үһүс куората, Каир уонна Тегеран кэннилэриттэн. Тигрис өрүскэ турар.
Истанбул эбэтэр Стамбул (туур. İstanbul) диэн Туурсуйа уонна Европа ордук улахан куората. Истанбул провинцията 27 оройуоннаах. Дойду хотугулуу-арҕаа өттүгэр Боспор силбэhиитигэр турар. Боспор икки кытылларыгар турар: Эуропаҕа (Тракия) уонна Азияҕа (Анатолия). Аан дойдуга икки континеҥҥа баар соҕотох метрополис. Истанбул уhун устуоруйатын тухары Рим (330-395), Византия (395-1204 уонна 1261-1453), Латин (1204-1261) уонна Осман (1453-1922) импиэрийэлэрин киин куораттара этэ. Истанбул 2010 сыллааҕы Европа Култууратын Киин Куората буоларга талыллыбыта. 1985 куоракка баар история сирдэрэ UNESCO Аан дойду Утумун Тиhигэр киирбиттэрэ.
1453 ыам ыйын 29  күнүгэр султаан Мехмед II салалталаах осмаан сэриилэрэ Константинополь куоратын 53 күннээх төгүрүктээһин кэнниттэн ылбыттар. Түмүгэр Византия, о.э. Илин Рим импиэрийэтэ урусхалламмыт, онтон бу куорат Осмаан импиэрийэтин киинэ буолбут, Истанбул диэн ааттаммыт.
1990- с сыллар ортолоругар Стамбул экэниэмикэтэ САССР иһинэн кыра сайдыылаах экономикалартан биирдэстэрэ буолар. "Транснефть" компания чинчийиилэринэн, 2025 сылга куорат ППС 14- с миэстэҕэ тиксэр, оттон номинальнай үүнүү $291.5 млрд. онно Бүтүн Турция ВВП 27% уонна дойду үрдүнэн баар рабочай күүстэрин 20 % тэҥнэһэр. Дойду үрдүнэн оҥорон таһаарыы Орто көрдөрүүтүттэн 70% үрдүк, оттон регион курдук үрдүк көрдөрүү стамбуль экономиката сүрүннээн стамбуль экономиката үрдүк эбиллибит аһы- үөлү оҥорон таһаарар.
Манна туроктар нолуоктарын 40- ча %- на мустар. Бу көрдөрүүлэр өссө 30 миллиардер куоракка олорор. Стамбул кэргэнниилэр ахсааннарыгар Лас- Вегас кэнниттэн аан дойдуга иккис миэстэни ылар, онон сыбаайба туризмын биир биллэр хайысхатынан буолар.
Стамбул-туризмы олус популярнай хайысхата. Бу сектор түргэнник сайдар. 2000 сыллаахха куорат 2,4 мөл. омук турист кэлэ сылдьыбыт буоллаҕына, 2012 сылга хайыы- үйэ 11,6 мөл. туристическай хайысхалар ортолоругар аан дойдуга бэһис миэстэҕэ тахсыбыта. Сүрүн туристическай объектар Европа чааһыгар бааллар. Манна 90% кэриҥэ отел баар. Куоракка Топкап уонна Айя- София дыбарыаһа эрэ сылга 30 мөл. дуоллар ыраас дохуоту киллэрэр сэттэ сэттэ музей баар. Манна барыта 17 ыал, 64 мечет уонна 49 историческай таҥара дьиэлэрэ бааллар, ону таһынан атын былыргы кэрэ- бэлиэ сирдэр (колонналар, кириэппэстэр, сир аннынааҕы цистерналар уо. д. А.).
Стамбул туруктаахтык үүнэр, сыл аайы урукку куораттарга сылдьар туристар ахсааннара 11 %- нан улаатар. 2019 с. тохсунньутуттан ыам ыйыгар диэри 5,5 мөл. омук дьоно кэлэ сылдьыбыттара, ол иһигэр Германия гражданнара буолбуттара. Бу кэнники биэс сылга саамай үрдүк көрдөрүү буолла. Билигин туристическай сүүрээн хааччахтыыр дьаһаллары ууратыы кэнниттэн саҥардыллара күүтүллэр.
Византия уонна Осман империятыттан нэһилиэстибэҕэ тиксибит ытык сирдэринэн аан дойдуга биллэр. Онуоха ыалдьыттар улахан өттө Стамбулга бизнес- задачалары быһаарарга сылдьаллар.
Кэнники 10 сыл устата куорат саҥа оройуоннарга эрэ буолбакка, история киинигэр олорор дьиэни уонна коммерческай хамсааһыны тутуу тэтимнээхтик сайдар. Бу рынок көмөтүнэн инвестордары угар, тоҕо диэтэххэ уһун болдьохтоох уонна кылгас болдьохтоох аренда улахан дохуоттаах уонна бигэ дохуоттаах.
Координаталара: 18°58′ с. ш. 72°49′ в. д.﻿ / ﻿18.96° с. ш. 72.82° в. д.﻿ / 18.96; 72.82 (G) (O)
Мумбаи (марат. मुंबई, Mumbaī), урукку аата Бомбей, диэн Индия Маhараштра илин киинэ уонна дойду үп киинэ. Олохтоохторун ахсаана 13.66 млн (аан дойду иккис улахан куората). Сыстыhа сытар Нави Мумбаи уонна Тане диэн куораттардыын 18,950,000 киhилээх метрополитен сир буолар. Мумбаи Индия арҕаа кытылыгар турар уонна дириҥ төрүт хомолоох. Мумбаи пордунан Индия бүтүн байҕалынан тиэйиллэр малын улахан аҥара барар.
Мумбаи Индия эргиэн уонна аралдьыйыы киинэ, Индия БИО'гун 5%, индустрия оҥоруутун 25%, байҕал эргиэнин 40% уонна экономикатын капиталын 70%. Мумбаи глобал үп эргиирин аан дойду уон киинин ахсааннарыгар киирсэр. Куоракка Индия Резерв Баана, Bombay Stock Exchange, National Stock Exchange of India уо.д.а. суолталаах үп институттара, дойду элбэх компанияларын уонна мультинационал корпорацияларын штаб-квартиралара бааллар. Онтон таhынан Bollywood диэн Индия киинэ индустриятын салалтата баар. Мумбаига атын Индиятааҕар олох таhыма үрдүк буолан элбэх миграннар кэлэн олохсуйаллар. Ол иhин куоракка элбэх омуктар уонна араас култууралар сэргэлэhэллэр.
Токио (東京 Tōkyō), официаллык Токио Метрополиhа (東京都 Tōkyō-to) — Дьоппуон киин куората уонна 47 префектураларыттан биирдэстэрэ. Һоншу арыы илинигэр баар. Токиоҕа дойду дьаhалтата уонна император сарайа бааллар. Аан дойду биир ордук улахан куората, олохтоохторун ахсаана 33 млн киhи. Ордук улахан аан дойдуга мода сирэ уонна ордук электроннайдык сайдыбыт куорат.
Ганг өрүһэ муссон климаттаах территориянан устар. Уута элбэҕинэн Амазонкаҕа уонна Конгоҕа эрэ баһыйтарар. Гималайтан саҕаланар, материк саамай сииктээх территориятынан ааһар. Эмиэ Янцзы курдук, сайын халаанныыр. Өрүс болоорхойдуҥу саһархай уута хайаттан баһаам элбэх кытаанах кыырпаҕы аҕалар, Бенгальскай хомоҕо түһэригэр киэҥ дельтаны үөскэтэр.
Чуумпу далай (нууч. Тихий океан) диэн Сир саамай улахан далайа. Португалия чинчийээччитэ уонна айанньыта Фердинанд Магеллан Mare Pacificum (лат. эйэлээх байҕал) диэн бастаан ааттаабыта. Хоту Арктикаттан соҕуруу Антарктикаҕа дылы сытар, арҕаа Азиялыын уонна Аустралиялыын кэккэлэhэр, илин өттүнэн Америкалардыын. Иэнэ 162,9 млн. км² (Сир уутун ньуурун 46% уонна Сир бүтүн ньуурун 32%). Экуатор Чуумпу далайы икки аҥар араарар (Хотугу Чуумпу далай уонна Соҕуруу Чуумпу далай). Далай хотугулуу-арҕаа өттүгэр баар Мариана хаспаҕа аан дойду саамай дириҥ сирэ (10,911 м).
Саhаара (араб. الصحراء الكبرى‎, aṣ-ṣaḥrā´ al-kubra, "Ордук улуу кумах куйаар") диэн аан дойду ордук улахан кумах куйаара. Иэнэ 9,000,000 км2 тахса. Хоту Африкаҕа, илин Кыhыл байҕалтан арҕаа Атлантик океаҥҥа дылы сытар. Соҕуруу Саhельга дылы сытар, тропик саванна кура, Саhаараны Суб-Саhаара Африкаттан араарар. Cаhаара сорох кумах томтордоро (дюналар) 180 м дылы үрдүктээхтэр.
