Michelangelo di Lodovico Buonarroti Simoni, mej cgnossò cme Michelanzel, (Caprese, 6 ed mèrz 1475 - Råmma, 18 febrèr 1564) l'è stè on dî pió grand artésst itagliàn dal Rinasimänt. 
L'è stè scultåur, pitåur e architétt ma anch scritåur e povêta.
Stra äl só ôver mèj cgnossò ai è La Pietà, al Giudèzzi universèl d'la Capèla Sisténa, a Råmma.
Artéccol in dialàtt bulgnaiṡ
Publio Virgilio Marone (Andes, 15 'd Utóbar dal 70 a.C. – Brindisi, 15 Setèmber dal 19 a.C.) 'l è stâ un puéta latèin. L'é stè al piò grand poéta d'la langua latèin. 
L'è l autåur d'la Eneide, un chèplavåur ch'al dscårr dal viaz d'Enea da Troia.
L' Édith Piaf (al sò nóm vēr 'l è Édith Giovanna Gassion) (Parìś, 19 ad Dicémbar dal 1915 - Grasse, 11 'd Utóbar dal 1963) l'è stàda na cantànta e atóra francéśa cgnusùda anc cun al scutmàj ad Paseròt (Piaf 'l è al nóm ad c'l uśèl lè in d'l argot pariśèṅ).
Nada in dal 1915 da Line Marsa, na cantànta itagliàna ad Livóran e da Louis Gassion ch'al fava al saltimbànc, Édith la pasa la sò infànsia in un burdèl da sò nóna in Nurmandìa. La sò prima audisiòṅ l'è dal 1935 ma la cata al sucès dū an dòpa  quànd la firma un cuntràt cun al teàtar ABC.
Durànt la secónda guèra mundiàla, la Piaf la s éra misa còntra l'invaśiòṅ tedésca e la s éra eśibìda in di campi militàr e in quéi ad cuncentramènt p'r i parśunēr ad guèra. 'L è in cal perìud lè (1944) ch'la cgnós Yves Montand inamurànd-as. La canta sèg a 'l Moulin Rouge ma pò, quand lì lō al taca a dvintàr famóś, i dū i ś mòlan.
In dal 1948 la cgnós al pùgil Marcel Cerdan e la ś mét sèg ma chi lò al cata la mòrt gnénd śò cun al sò aparéć durànt un viàś in di Stat Unî. Dastrùta dal dulōr, Édith la taca a bévar e a druàr dal dròghi. La sò vita l'è stada difàti dimóndi dasfurtunàda e pina ad fat negatìṿ: incidènt stradài, malatìi, intervènt chirùrgic e anc un tentatìṿ ad suicìdi.
La Piaf l'è stata na granda espunénta dal filòṅ realìsta (chanteuse réaliste). La sò vóś, pina da mila sfumadùri, l'éra bòna ad pasàr a 'l impruvìś da di tòṅ àspar e rabî e quéi più dóls e la gh la cavàva a far sintìr in na manéra particulàra la cuntintésa c'n al sòṅ dal sò cant.
L'è la cantànta che cun al sò cansòṅ l'à antisipâ al sèns 'd arvultamènt ad soquànt inteletuài dal sò tèmp cuma Juliette Greco, Roger Vadim, Boris Vian e Albert Camus. 
Dimóndi vòlti l'éra lē ch'la scrivìva i tèst dal sò canti.
I sò più grand sucès muśicài i èṅ stâ Milord, Mon légionnaire, La foule, Les amantes d'un jour, La vie en rose e Non, je ne regrette rien na sòrta ad testamènt spirituàl.
L'à anc fat l'atóra in déś film a 'l incìrca. 
La Piaf l'è mòrta par na ciróśi epàtica 'l 11 'd Utóbar dal 1963 quand l'éra drē a turnàr in dla sò Parìś. 
Confûci (cinais:孔子; pinyin: Kǒng zǐ; Wade-Giles: K'ung-tzu, o Chinese: 孔夫子; pinyin: Kǒng Fūzǐ; Wade-Giles: K'ung-fu-tzu) 'l éra stè un filòsof cinais, fundatåur dal Confucianîsum.
La só filosofî l'éra fundè såura la murèl persunèla e puléttica, såura l'onestè däl relaziån socièli, giustézzia, al rispèt de l'autoritè int'la famàjja, mo anch' såul int'l èser sinzér e unésst vêrs i èter.
Segånd la tradiziån, Confuci l'era nèd int'la zitè ed Zou, int'al stèd ed Lu, qualla ch'adès as ciama Shandong, in dal 551 a.C..
Só pèder, un ômen pôver disendänt da la Dinastî Shang, al s era maridè a 65 ân cåun na bagàja ed 15, e un matrimòni dal zèner a l'època al n'éra brîsa tant azetè. Confûci, ch'l avêva pers al pèder a l'etè ed trî ân, l'è stè tirè só da so mèder che, anch's i vivêven in povertè, i avêven guanté a dèr un istruziån al fiôl.[2].
An savän brîsa con certazza l'etè ed Confûci mo as sà ch'ai riussé ed vanzèr sòzi dal Shì (士), una clâs sucièl a metè strai sgnåuri e al pió mudèst, pénna ed zänt ch'la zarchèva ed fèrs una posiziån int'la sozietè grâzia a låur inteligiänza e cgnussänza.
L'etè dal Confûci l'è stè in lénnia cån la só filosofî, l'era mudèst e chiêt, as cusinèva da magnèr da par ló e a i piasèva d'èser paghè in natûra pr'i só insgnamént. Int'i ûltum ân la só scôla l'era vanzè di mondi inpurtant, la gnèva tolta a esänpi d'educaziån mo la dèva fastîdi ai putént atais ch'i custrénzen al masster a scapèr da la Cîna par salvèrs la vétta.
Dåpp dî ân l'era stè rivalutè e ai dénn däli incunbänz prestigiåusi, comm ambassadåur.
Turnè a Lu, a s métt a insgnèr fén a la mort.
Int'i só Diâlog, Confûci as presänta cunpâgn'a un'n "mass ch'al n'à inventè gninta"[3], e l'onnich dvair ch'l à l'è ed trasnmetter la sapiänza dî antîg. In cl'ôvra lé, l'invitè i só studént a riflèter profondamänt pr'aprofondîr la cgnussänza dal pasè e pr'arzàvver i insgnamént col stûdi dî tèst antîg.
In tänp ed guèri tremändi strai stèd cinîs, Confûci l'à tirè fòra anch'al cuncèt ed "Mandèt dal zîl" (天命 pinyin: Tiānmìng), int'la pusibilitè d'unifichèr totta la Cîna e dèr pès e ricazza a la popolaziån.[4].
Inpurtanta l'è ancha l'idéa confucièna dal jūnzi (君子), parôla che prémma ed Confûci la vlêva dîr "nubiltè ed sangv", advintè dåpp "nubilté d'l'ânma, ciapè cun la prâtica däl virtó". Al só insgnamänt l'éra donca urientè a la furmaziån ed tott i òmen, e mia såul ai fiû dî sgnåuri.
In Cîna i só prezèt i én advintè cunpâgn'a 'na religiån, as discutéss se al Confucianîsum al pòsa èser considerè una religiån. I tèst confucièn i n dscårren mai ed Dio e i tralassen di mondi ed quî ed spiritualitè o ed natûra d'l ânma.
I prinzéppi dal del Confucianîsum i an tolt cunséns såura tott parché i eren fundè int'äl tradiziån e cardänzi cinaisi. Defâti Confûci al ludèva la famàjja, l'adoraziån dî antenè, al rispèt pr'i vécc da pèrt dî zûven.
Al sozialîsum l'è 'na curänt ed pensîr lighè ai muvmént puléttich che a partîr dal sêcol XIX i an lutè par canbièr la vétta socièl e ecunòmica däl clâs piò puvratti e såura tott dal proletariè.
Al muvmänt operèri, ch'l à fât nâser al sozialîsum, l'l presentè par la prémma vòlta al malghén d'la giustézzia socièl e d'la paritè ecunòmica al zänter d'l agiànnda puléttica. L'à trasformè da fånd totti äli urganizaziåm da partîd ed mâsa e i àn sänper zarchè ed coordinèr l'ativitè puléttica a livèl internazionèl. 
Al sozialîsum da cminzéppi al s'è méss cåntr al liberalîsum ed sänper, int'l economî e i dmandèven la nazionalizaziån o la suzializaziån ed tott o ed pèrt däli ativitè ecunòmichi. La cuntèsta la neutralitè däli istituziån statèl ed cåntr a la lòta ed clâs e al lòta pr'un mudamänt dla pèrt dal stèd o parfén, int'la versiån ed Karl Marx e po tôlta sò da l'anarchîsum, par cazèrel zå.
A livèl internaziunèl al muvmänt suzialéssta al nâs cme un muvmänt paciféssta e favuràvvel a l'autodeterminaziån dî pòpol, al cuntrèri dal naziunalîsum e al imperialîsum. Praticamänt socuant partîd sucialésst o d'adès i finéssen par bandunèr al pacifîsum e l'internaziunalîsum, financh par dîr bän ali imprais ed guèra dî låur pajîs con motivaziån patriòtichi. Sta voltagabèna la dimåsstra in socuant pajîs pulèmich e sisiån.
Int i mamméffer, un abåurd, o abåurt, l é quand c 'na gravdanza la finéss prèst sänza la nâsita d ón cinno. 
L'abåurd a l pôl capitèr naturalmänt, ed sòlit parché quèl a l é andè mèl int la gravdanza. In ste chès qué as dscårr ed abåurd ed só pà.
Äl dòni i pôlen anc fèr finîr la gravdanza ed propòsit prémma dla nâsita. Quasst invêzi a s ciâma abåurd provochè.
La legalitè dl abåurd provochè al pôl dipànnder da condiziån cme incèst, viulänza, difèt fetèl gròs o prîguel par la salûd dla mèder. Intinimôd la legalitè dl abåurd la dipànnd däl léżż dal sît.
Al grîg (in grîg "ελληνική γλώσσα", pronunziè "elinikì glòssa") al fà pèrt d'la granda famàjja däl languv indoropee derivè da 'na langua vecia cmonna cgnossò cme indoeuropeo. 
La langua grîg antîga an l'era brîsa bacajè såul int'la Grecia antîga continentèl, mo anca int'äl culòni; quastt l'à fatt in môd che'i s én sparpajè di mondi dialètt bacajè anch'al dé d'incû. Al grîg modêren l'è dscåurs da 14.000.000 cristiàn, e l'è la langua oficièl d'la Grecia e ed pèrt ed Cipro.
Al grîg modêren o neogrîg l'è l'ûltma evoluziån d'la langua grîga. As tâca a bacajèr ed grîg modêren dåpp ch'al gné zå l'Inpêr bizantén del 1453. Pr'una moccia ed tänp an i è brîsa stè una langua grîga oficièla mo di mondi ed dialett lighé al grîg antîg. Al dè d'incû al grîg modêren al è catè dal demòtic.
Ai è däl parôl bulgnais che ch'i én lighé a socuanti parôli grîghi e par quasst i én cunpâgn'. Pr'esänpi:
In tott i môd anch's äl parôl elencè ed såura i pôlen fèr pinsèr ch'ai séppa dî ligâm col dialàtt, as à da dîr che la langua grîga l'a däl costruziån gramatichèli e lesichèli di mondi divêrs da l'emigliàn.
Esänpi:
Da sta cénna tabèla as pôl capîr äl diferänz ed scritûra, gèner e azänt. E po as à anch' da tgnîr da cånt al diferänz ed parnonzia stral dåu languv (es. in gîg an i è brîsa "s-c", "sci-sce", "g", mänter che in vènet a i è al "χ" (cunpâgn'al "ch" tudassc) e "θ" (cunpâgn'al "th" inglais d'la parôla "three"). La lèttra "δ" la i è in tott i dialett emigliàn.
Mêrt; Marte in italiân) l'é al quêrt di pianēta dal sistēma solêr in ōrdin ed distânsa dal Sōl e l'ûltem di pianēta dal gèner ed la Tèra, dōp Mercóri, Vèner e la Tèra,. In pió al vîn ciamê al "Pianēta ròs", a câşva dal só culōr carateréstich duvû al grôsi quantitê 'd ôsid ed fèr ch' al quâcen.. Al pianēta, ânca se al preşèinta 'n âria mêgra e al calōr mèdi int al d'ed sōver piotôst bâsi (tra 140 °C e 20 °C), l'é, tra i pianēta dal sistēma solêr, còl ch' al 's arvîşa di pió a la Tèra: difâti, sibèin che la só grandèsa la sìa mez véia fra còla dal nôster pianēta e la Lûna (al diâmetro l'é cîrca la metê ed còl ed la Tèra e la mâsa pôch pió 'd un dècim), al preşèinta la pîga ed l'âs ed gîr e durêda dal giōren quêşi cumpâgn a còli 'd la Tèra; in pió la gròsta la 's preşèinta cun di vulcân, dal vâl, calōti di pôlo e desêrt cun 'd la sâbia, cun in pió dal fōrmi che a fân pinsêr a la preşèinsa, in un tèimp dimòndi luntân, ed l'âcva.
Però la gròsta dal pianēta l'é pîna ed bòchi e bûşi, a câşva ed la totêla mancânsa ' d elemèint ch' a pôsen şmagnêr (âcva e âria) e in grêd ed mudlêr e limêr sté fōrmi; in fîn, la dimòndi scarsitê ed l'âria an n'é mia in grêd de scunsumêr 'na bòuna pêrt dal strèli che câschen, e che dòunca a rîven per tèra pió despès che insém a la Tèra.
Mêrt insém a la só gròsta al gh'à al vulcân l' Olympus Mons (27 km), ch' l'é al vulcân pió êlt ed tót al sistēma solêr, e la Valles Marineris, un canyon  però pió lòngh ed quî preşèint insém a la Tèra; int al zógn 2008 la rivésta Nature l'à publichê al prōvi 'd 'na spropoşitêda bûşa ind la pêrta êlta dal pianēta lêregh quâter vôlti c ed cl' êtra bûşa ciamêda Bacino Polo Sud-Aitken[1][2]
Int al guardêrel Mêrt al preşèinta di cambimèint ed culōr, subét è stê dê la cōlpa a la preşèinsa 'd êlber, che, cun al cambiêr dal stagiòun ed l'ân, a cambiêven culōr. Cun tót còst i stódi cun al spettroscopio ed l'âria îven fât, da tèimp, abandunêr al pinsēr ch' égh prés èser di mêr, canêl e fióm opór un âria asê fésa. La bôta grôsa a sté pinsēr l'é stêda dêda da la misiòun Mariner IV int al 1965, ch' l' à fât vèder un pianēta deşêrt e sèch, caraterişê, ògni tânt, da bufēri ed sâbia dimòndi viulèinti. Cun tót còst la sperânsa che Mêrt al pōsa dêr cà a la véta l'é stêda tôta in cunsiderasiòun da quând al môdul  Lander Phoenix Mars Lander l'à catê dal giâs 'd âcva, al 31 ed lój 2008 .[3]
Adèsa în trî i setèlit artificêl che funsiòunen e che gîren intōren a Mêrt:  Mars Odyssey, al  Mars Express e al  Mars Reconnaissance Orbiter. Al môdul Phoenix l'à da pôch finî al só lavōr de stódi ed la geologia marsiâna e l'à dê prōva ed la preşèinsa, in tèimp indrē, 'd âcva léquida in zōni lêrghi ed la gròsta. In pió l'à dê l'idèja che insém a la gròsta a pôsa èser sucès, int j ûltem dêş ân, di zèt 'd âcva quêşi cumpâgn a di geyser.[4]
Divêrs pasâg ed   Mars Global Surveyor a fân vèder un ritîr ed la calôt ed giâs dal pôlo a mezdé.[5]
Intōren a Mêrt a gîren du satèlit naturêl, Fobos e  Deimos, 'd amzûri céchi e 'd fôrma mia regolêra, prubabilmèint dō strèli céchi ciapêdi dal só pèiş. Mêrt al gh'à ânca soquânt satèlit naturêl ciamê asteroidi troiani, tra quisché  5261 Eureka.
Mêrt al ciâpa al nòm dal dio cun l'istès nòm dal fôli antîghi rumâni; al sègn astronômich dal pianēta l'é al disègn cun quâter sègn dal dio ().
Sènd ch'l è al quèrt pianaid dal sistamma sulèr, Mèrt (sìmbol: ) al gîra atåurn al såul cun una trajetòria eléttica un pzulén ecentrica e la só distànzia dal såul l'è stra sé e nå 200 o 250 miglión ed kilòmeter. Mèrt l'à dû starlutén ch'i i gîren d'atåuren, i én Phobos e Deimos con dal dizén ed kilòmter ed diâmeter e ch'i òrbiten a dal zantinèra ed kilòmeter da Mèrt. 
L'è al pianaid pió visitè dai cristiàn. A i è bèli stè una dizéina ed sånnd ch'i én aterè int'la superfîz int'i ûtum 40 ân o tignimòd ch'i én lé a orbitèri d'atåuren. 
A i è queldòn ch'l à studiè la superfîz e ch'l à mandè dal fotografî dî paesâg' ed Mèrt. L'interès dî sinziè par quall ch'l è stè ciamè al pianaid råss l'è da ricondûsris al fât che Mèrt al s arvîsa di mondi a la Tèra. L'è po anch' un puchtén pió fradd e i dé marzièn i én ed 24 åur e sblîsga, brîsa acsé tant pió long che in vatta a la Tèra. 
L'è tränt'ân che al pianaid l'è esplorè da dû rover teleguidè dal zänter spazièl d'la NASA: Spirit e Opportunity. Un èter satèlit, al  Global Mars Surveyer l'à mappè cunpletamänt la superfîz ed Mèrt cun una risoluziån fotogrâfica ed apanna pûch meter. 
Mèrt l'è un pianaid brîsa di mondi atîv. A i è quall ch'as pinsèr a däl mudificaziån mo i én da èser di mondi antîghi. La superfîz ed Mèrt l'è traversè da pièn e muntâgn con dî chègnon grand, arvisands acsé a la Tèra. Al månt pió èlt l'è l'Olympus Mons, un vulcàn ch'l è a 25000 meter d'altazza rispèt al livèl medi ed Mèrt. 
Al palmòṅ (da 'l grèc “pneuma” ch'a vōl dir spìrit, ària) 'l è 'n òrgan dal bèsti ch'al parmét ad purtàr 'l usìgen dl'ària in dal sànguv tirànd fiâ e 'd butàr pò fóra l'anidrîd carbònica ch'la riva da 'l véni. In di vertebrâ più śvilupâ al scambi di gas 'l è fat da dal céluli specialiśàdi ch'i fórman gl'alvéui mént'r i ragn e i scurpiòṅ i gh'aṅ di palmòṅ a lìbar.
In di mamìfar al palmòṅ 'l è 'n ambînt piutòst mój e dònca 'l è fàcil ch'al pòsa subìr di atàc da part di vìrus o di batēr che, s'al sistéma imunitàri al n è minga bòṅ ad cumbàt'r-i, i pōlan purtàr a di infesiòṅ ciamàdi palmunît.
In d'l óm i palmòṅ i èṅ prutèt p'r al custajóli e, a sò vòlta, i prutéś'n al cōr.
Al distùrub mentàł o la matéria in psiculugìa e in psichiatrìa 'l è 'n distùr'b o diśórdan psìchic o dla mènt in di camp di cumpurtamènt, dal relasiòṅ, dal cumprendòni e/o di afèt faghénd in manéra ch'la persòna ciucàda in dla suca, ciamàda anc mat o fóra 'd tèsta o insiminî, la patìsa dimóndi e ch'la gh'àppia di prubléma in dla vita 'd tut i dè.
Par curàr i distùrub mentài a gh'è d'andàr da di luminàri a i Sèntar dla salùt mentàla dascurénd c'n i mèdag o tulénd dal madśìni. Na vòlta a s druàva anc 'l elettroshock, la terapìa shock cun l'insulìna e la lubutumìa e da spés i malâ i vgnìvan lasâ in di manicòmi (a gh 'n éra òṅ anc a Réś, qvél ad San Làśar). Par tgnir fér'm i pasiènt più rabî a s druàva na camìśa 'd fòrsa, un vistî ch'a gh s ligàva 'l mandghi da drē par tgnir sòdi i bras.
Fra i mâi dla mènt più impurtànt a 'rcurdém la depresiòṅ, la psicóśi, la nevróśi, la manìa, i distùrub dla persunalità e la schisufrenìa.
(Lēś anca eli avertèinsi generèli a 'l riguêrd di cuntgnû di artìcol dla Wikipedia)
'Lantibiòtic (antibiotico in itagliàṅ) 'l è na medśèina per curèr di distùreb provochê dai batéri.
I vinen prodòt, al più del volti, tulènd i só componèint atîv da soquànti mùfi.
Bèle in dl'antichitê a s cgnusìva enpiricamèint el capacitê curatìvi ed soquànti piànti e mùfi, mo uficialmèint a s catèva la penicilìna in dal 1928 cun 'l Alexander Fleming.In dal 1945 i Ernst Chain e Howard Walter Florey i tulìv'n al Prémi Nobel per la Medśèina p'r avér catê fóra dal formi puri 'd antibiòtic.
In di an, i gniven catê i antibiòtic ch'i seguìsen chè:
Artéccol in dialètt mudnés
La sitê l'è n' area urbàna, pió granda, pió importànta e pió populèda 'd un paés. La paròla la vin dal latèin civitas, e la gh'à l'istëssa radis ed civiltê.
Al Mèsic (México in spagnōl), ufisialmènt Stat Unî Mesicàṅ, l'è na demucrasìa rapreśentatìva ch'la mét insém 31 Stat e 'n distrét federàł e ch'la s cata in dla part più a sud dl'Amèrica Setentriunàla. 
Al ciàpa 'l sò nóm da la paròla Mēxihco [me:ʃiʔko] druàda da 'l pòpul di Aztéc, ch'l è viśû lè da 'l XIV sécul a 'l XVI sécul, par batśàr la sò capitàl ch'adès 'l è Sità dal Mèsic, al sèntar più impurtànt dal paéś c'n i sò òt migliòṅ e òt 'd abitànt. Atri sità ch'i pàs'n al migliòṅ e mèś ad cristiàṅ i èṅ anc Guadalajara, Monterrey, Puebla, Toluca, Tijuana, León.
Al Mèsic al cunfìna a nòrd c'n i Stat Unî, ch'i gh'aṅ purtâ via la Califòrgna, al Mèsic Nóṿ, 'l Ariśòna, al Nevàda, al Utah e bòna part dal Culuràdo e dal Wyoming cun la guèra mesicàna-statunitéśa dal 1846/1848 dòp ch'al Tèxas al s 'n éra bèla andâ par sò cònt prima, a èst c'n al gōlf dal Mèsic e c'n al mâr Caràibic, a sud-èst c'n al Belìże e c'n al Guatemàla e a òvest cun 'l ucéan Pasìfic.
Al gh'à na superfìsi ad 1.972.550 km² (al 14śum stat più grand a 'l mónd) e na pupulasiòṅ ad 117.409.830. La sò léngua ufisiàla l'è 'l spagnôl, ma 'l gh'à anc ssant'òt léngui natìvi, e 'l sò presidènt, da 'l 2018, 'l è Andrés Manuel López Obrador.
La sò munéda 'l è 'l péśo mesicàṅ e la fèsta nasiunàla la gh'è 'l 16 ad Setémbar p'r arcurdàr al prēt Miguel Hidalgo y Costilla ch'in cal dè lè dal 1810 al s éra arvultâ cóntar la duminasiòṅ spagnōla.
Al Mèsic al ciàpa dimóndi da 'l petròli e da l'indùstria dal màchini esénd al secónd prudutōr dal nòrd-amerìca dòp i Stat Unî. Anc al turìśum al và fòrt chè par via dal sò spiàgi famóśi, cuma qvéli 'd Cancún o 'd Acapûlc, e di pòst in du a gh'è dal ruìni dal vèci siviltà cuma qvéla di Maya.
Dòp l'elesiòn ad Donald Trump cuma presidènt di Stat Unî, ch'in dla sò campàgna eleturàla 'l iva dâ adòs a gl'imigrâ mesicàṅ minga regulàr dgénd ch'i ér'n in bòna part di criminài, di traficànt ad dròga e di stupradōr[1], adès al tycoon al vōl tiràr sù un mur lung al cunfîṅ c'n al Mèsic faghénd-'g-al pagàr tut a lōr in na manéra o in cl'atra.
La Svésra, cun i sō 8.530.100 abitânt, l'é un stêt européo 'ch al cunfîna a mezdé cun l'Itâlia, a sîra cun la Frância, a nôt cun la Germâgna e a matèina cun l'Austria e al Liechtenstein; l’ é ‘na cunfederasiòun ed 23 cantòun e 3 ed quisché în divîs in 6 mèz cantòun. La capitêla l'é Berna. Dal j ètri sitê impurtânti în Zurîg, capitêla comercêla e sît ed la bōrsa e Ginevra, sît ed dimòndi urganiṣasiòun internasionêli.
In Svésra a pêrlen quâter léngui: tedèsch, francèiṣ, italiân e rumânc'.
La stòria ed la Svésra l’é cumincêda cun l'ât ed la só fundasiòun. Trî cuntadèin ed Svétt, Unterwald e Uri s'incûntren a Grütli, un sît a tâch al Lêgh di quâter cantòun al prémm d'agòst dal 1291. De st' època l'é ânca la fôla ed Guglielmo Tell.
La stòria modêrna ed la Svésra la tâca ind al 1848 cun l'adosiòun ed la costitusiòun modêrna e cun al stabilîr i cunfîn vâlid incòra al dé d’incō.
La Ṡvézzra, cun i sô 8.530.100 abitànt, l é 'n stèt europê ch'al cunféṅna pió żå cun l'Itâglia, da sîra cun la Fränza, pió só cun la Germâgna e da matéṅna cun l'Âustria e al Liechtenstein, l é na cunfederaziån ed 23 cantón e 3 ed quisst én divîṡ in 6 semicantón. La capitèla l é Berna. Däli ètri zitè inpurtànti én Żurîg, capitèla cumerzièl e sît dla båursa e Ginêvra, sît ed tant organiżaziån internaziunèli. 
In Ṡvézzra al s dscårren prinzipalmänt quâter länguv, ch'äli én qualli ufizièli: tudassc, franzaiṡ, itagliàn e rumànc'.
La stòria dla Ṡvézzra la cminzéppia cun l'ât ed fundaziån. Tri campagnû ed Ṡvétt, Unterwald e Ûri s incuntrénn a Grütli, un sît taiṡ al lèg di quâter cantón al prémm d agåst dal 1291. Ed st'època l é la fôla ed Gujêlum Tell.
La stòria mudêrna dla Ṡvézzra la tâca dal 1848 cun l'adoziån dla costituziån mudêrna e al mantgnamänt dal cunfén dal dé d incû.
La Svézzra, cun i sô 7.200.000 cristiân, l'è un stê europeo ch'al cunfèina a S cun l'Itâlia, a O cun la Frànsa, a N cun la Germàgna e a E cun l'Austria e al Liechtenstein; l è na cunfederaziòun ed 24 cantòun e 3 ed qìst i én divîs in 6 semicantòin. La capitèla l'è Berna. Di ètri zitè impurtanti i én Zurîg, capitèla cumerzièl e sît d'la bôrsa e Ginevra, sît ed di mòndi organizaziòuni internaziunèli.
In Svézzra i-s ciacàren quàter léngui: tedèsch, francês, italiân e rumânc'.
La stòria d'la Svézzra la cmèinsa cun l'ât d'la sô fundaziòun. Trî campagnôl ed Svétt, Unterwald e Uri s'incòuntren a Grütli, un sît da tês al Lègh d'i quater cantòun al prémm d'agást d'al 1291. Ed st'època l'è la fòla ed Guglielmo Tell.
La stòria mudèrna d'la Svézzra la tàca in d'al 1848 cun l'adoziòun d'la costituziòun mudèrna e al stabilimèint d'i cunfèin ch'agh sun anch'incô.
 AlbaniaAlbanìaAlbanîAlbanìa 
 AndorraAndárraAndorraAndárra 
 ArmeniaArmèniaArmègna
 AustriaAustriaAustriaAustria
 
AzerbaigiànAzerbaigiànAzerbaigiàn
 BelgioBélgiBélgiBélgi 
 BielorussiaBieloróssiaRossia biancaBieloróssia 
 Bosnia-EzegovinaBosnia-ErzegòvinaBôsgna-ErzegovinaBosnia-Erzegòvina 
 BulgariaBulgarìaBulgarîBulgarìa 
 CiproZìperZìperZìper 
 CroaziaCruâżiaCruaziaCruâżia 
 DanimarcaDanimèrcaDanimèrcaDanimèrca 
 EstoniaEstánniaEstògnaEstánnia 
 FinlandiaFinlèndiaFinlandiaFinlèndia 
 FranciaFrànsaFränzaFrànsa
GeòrgiaGeòrgiaGeòrgia
 GermaniaGermàgnaGermâgnaGermàgna 
 GreciaGrésaGreciaGrésa 
 IrlandaIrlèndaIrlandaIrlènda 
 IslandaIslandaIslandaIslanda 
 ItaliaItàliaItâgliaItàlia 
 LettoniaLetánniaLettògnaLetánnia 
 (manca)LiechtensteinLiechtensteinLiechtenstein 
 LituaniaLituàniaLituàgnaLituània 
 LussemburgoLussembûrghLussembûrgLussembûrgh 
 MacedoniaMażedánniaMazedògnaMażedánnia 
 MaltaMaltaMaltaMalta 
 MoldaviaMuldàviMuldàviMuldàvi 
 MonacoMònechMònacMònech 
 MontenegroMòuntnégherMåunt naigherMòuntnégher 
 NorvegiaNorvegiaNurvegiaNorvegia 
 PoloniaPulòniaPulògnaPulònia 
 PortogalloPortugâlPortugâlPortugâl 
 Regno UnitoRággn UnîRàggn UnéRággn Unî 
 Repubblica cecaRepùbblica SécaRipóbblica CecaRepùbblica Séca 
 RomaniaRumanìaRumanîRumanìa 
 RussiaRóssiaRóssiaRóssia 
 San MarinoSan MarèinSan MarénSan Marèin 
 SerbiaSerbiaSerbiaSerbia 
 SlovacchiaSluvâchiaSlovachîSluvâchia 
 SloveniaSluveniaSluvêniaSluvenia 
 SpagnaSpègnaSpâgnaSpègna  
 SveziaSvèziaSvèziaSvèzia
 SvizzeraSvézzraSvézzraSvézzra 
 TurchiaTurchîTurchîTurchî 
 UcrainaUcrèinaUcrainaUcrèina 
 OlandaUlandaUlandaUlanda 
 UngheriaUngherîUngherîUngherî 
 Città del VaticanoVaticânAl vaticànVaticân 
Tokyo l’è la capitèl dal Giapån.
L’è la zitè giapunaisa pió granda, con pió ed 12 miglión e mèz d'abitànt (2005).
L’è la zitè dla cantànta Yumiko Ashikawa.
Al fûs orèri ed Tokyo l'é 9 åur a maténna dal meridiàn ed Greenwich.
Guvernadåur: Yuriko Koike (dal 2017).
Tokyo l'é gemelè cån:
