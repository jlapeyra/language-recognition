Obutonde bw’ensi Ebintu ebiri ku nsi ng’ensolo, ettaka, ebibira, emigga, ensozi, emponko, n’ebirala.
Abantu (Humans). 
Omuntu oba abantu "ensolo kalimagezi"(Intelligent animal). Mu takisonoma y’ebiramu,  omuntu ali mu:
(i)  bwakabaka bwa wansolo, 
(ii)Ettabi lya luyansa (mammal), 
(iii)Omutendela gwa bamuntunsolo (primates), 
(iv)Olubu lw’omuntu “(genus homo), 
(v)Ekikula (sipiisa) kya “Omuntu kalimagezi” (homo sapiens), the intelligent man. 
Omuntu nsolo magulu abiri (bipedal animal ), ekitegeeza nti  atambulila ku magulu abiri. Alina obwongo obukulaakulanye okumusobozesa okukozesa olulimi okwogera, okutondeka ebirowoozo, n’okufuga  embeela ze ez’obuntu ( controling emotions). 
Obwongo buno mwe muva “obusobozi bwa  mulengela” (mental abilities) ate obutakozesa mikono ng’atambula kimusobozesa okukozesa “ebikola” (tools) obutafaanana sipiisa (kikula) ndala yonna. 
Mu mutendela gw’ensolo oguyitibwa “bamuntunsolo” (primatees”) omuntu naye mw’ali era mwe   musangibwa amazike agali okumpi ennyo n’omuntu. Omuntu okufaanana ne bamuntunsolo abalala, nsolo ntabaganyi . Bamuntunsolo bonna babeela mu bibinja, okuyambagana n’okwewa obukuumi, n’okulabirira ebito byabwe kyokka omuntu okuba omutabaganyi ne muntu munne kye kimufuuka omuntu ensolo y’ebyenfuna , ensolo y’ebyobufuzi ate era ensolo entabaganyi.
Gakuweebwa Charles Muwanga !!! Akaziba ka Kkalwe era kayitibwa Atomu ya Kkalwe (iron atom) mu Luganda.
Kkalwe (Iron):
•	akabonero : Fe 
•	namba y'akaziba: 26 
•	Kiva mu kya lulattini ferrum (iron)
Enjuba omulangaatira emmyufu bw’ekyusa keriyamu wayo yenna okufuuka kaboni ne okisegyeni, etandika okukyusa kaboni ne okisigyeni okuzifuula atomu za kkalwe (iron).
Kkalwe (iron) k'akaziba ak'ekika ekisingayo obuzito enjuba ky’eyinza okukola, ekitegeeza nti enjuba bw’eba ekoze Kkalwe okuva mu kaboni ne okisigyeni wayo asinga obungi, efuuka semufu (supanova) n’eyabika (n’etulika).
Semufu bw’etulika efulumya obuziba bwa  kaboni, okisigyeni ne kkalwe mu bwengula, oluvanyuma essikirizo (gravity) ne lisikira awamu obuziba buno  okukola ebitole by’enkulungo (planets) ng’enkulungo y’ensi. 
Obutafaanana atomu ndala, kkalwe ayinza okuyingiramu empalirizo za magineeti. Kino kibaawo kubanga atomu za kkalwe zirina omuze okwesengeka mu lunyirii nga zonna zitunudde oludda lwe lumu okusinga atomu endala.
Amakkati g'Ensi (earth’s core) galabika okuba nga gasingamu kkalwe (iron) okusinga mu kikunsi (earth’s crust). Ekikunsi  ky’ekikuta ky’ensi ekiri wansi wo kungulu kwe tubeera. Kkalwe ali mu buziba bw’ensi ali nga 10%.
Ebiramu byonna ebimera n’ensolo nabyo birimu kkalwe. Ebimera bikozesa kkalwe okubiyamba okusika  amasoboza (energy) okuva mu musana okuyita mu bikoola byabyo ate ensolo zikozesa kkalwe okutambuza  okisigyeni mu mibiri gyazo n’okutuusa amasoboza mu butaffaali bwabyo. 
Kubanga kkalwe alina obusannyalazo bubiri bwokka mu kire ekisembayo ku ngulu, obusannyalazo buno obuli bwokka bwegatta mangu ne atomu za okisegyeni. Kkalwe atulabikira ng’omuddugavu ng’ali yekka ate alabika nga omumyufu nga yegattiddwako okisegyeni. 
Eno y’ensonga lwaki omusaayi gulaabika okuba omumyufu kubanga gulimu kkalwe ne okisigyeni ate nga ensonga y’emu lwaki kkalwe atalazze alimu olumyufu. Entalaggo (rust) aba kkalwe eyegasse ne okisigyeni okuva mu mpewo oba amazzi.
Mexico (oba Mexico, United Mexican States, MX), ensi mu Mambuka ga Amerika.
Tokyo, ekibuga ekikulu, Japan.
