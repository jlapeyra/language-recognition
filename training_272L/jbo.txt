la .mitcelyngelos. goi ko'a zi'e no'u la'o .ibu Michelangelo di Lodovico Buonarroti Simoni .ibu pu .italias. zei cintypre .i ko'a pu finti le sikstus. zei malsi
.migel.de.cervantes.saavedra. goi ko'a cu misno ke spano finpre .i ko'a jbena ca li 1547 pi'e 9 pi'e 29 bu'u la alcala de henares. gi'e mrobi'o ca li 1616 pi'e 4 pi'e 22 bu'u la madrid. [1]
ni'o la .leonard.euler. goi ko'a pu .elvetias.zei cmacypre je termu'eskepre gi'e ku'i xabju la rukygu'e .e la dotygu'e ca piso'a le ko'a nunji'e .i la .euler. pu vajni facki ci'e lo drata selske no'u mu'a lo cmacimnycmaci .e lo cmacrgrafi termonsi'o .i ji'a ko'a finti piso'a le cabna cmaci ciska ciste .i
ni'o la kongzi goi ko'a no'u la'o .glico. Confucius .glico. zi'e no'u la'o .jungo. 孔子 .jungo. cu jungo gi'e sidbo ralju prenu ci'e lo pijyske
ni'o la karl. marks. no'u la'o dy Karl Heinrich Marx dy zi'e goi zo marks pu dotco pijyskepre je cirskepre je jecyskepre je cemskepre je kaurpo'esi'opre je jecyga'ibaipre .i le du'u ri finti lo kaurpo'esi'o cu te tugni so'aroi
ni'o la marks torgau le ri te jvinu be lo renma citri .e lo jecyske vi le pamoi jufra pe le pamoi ckupau be la kaurpo'esi'o selpeicku de'i le 1848moi sa'e lu le citri be ro purci je cabna cecmu cu citri le cemlei nundamba li'u
.i la karl. marks. cu pu finti la'o le tutci finti kuku to dy das kapital dy toi
ni'o minji pe'a fe lo ka pensi fa ce'u kei (goi ko'a je) noi se sanji ku'o fa lo besna .i fa ko'a cu me lo ve pruce be fo lo ka cilre kei noi sarcu fe lo ka jmive kei .i panra fa zo pensi fe zo racli
ni'o so'i roi pluka fa ko'a noi se surla ku'o .i ku'i ca mu'a lo ka terpa kei cu na'e pluka fa ko'a
ni'o simxu fa lo'i saske fe lo ka frica fi lo ka basna fe ma kau kei kei .i ja'o cusku fe lo srana be lo za'u pa pensi saske
ni'o kantu fe ko'a fa lo nirsle noi selci se ri'a lo ka benji fe lo sodnysodna je lo sodnrkali fi lo drata nirna fu lo nirslerebla kei ku'o .i pagbu fa lo nirna fe lo besna je lo ji'a nirskori
ni'o rinka fe lo ka benji fa lo nirna kei fa lo ka frati kei be mu'u
ni'o dunli fa ko'a fe lo ka troci co jimpe fi lo se preti kei .i fi'o menske cu tadni fe mu'a lo ka mo'icli kei je lo te datni je lo ka cinmo kei je lo ka terpa kei
ni'o ji'a menske fe lo ka mikce fi lo pensi te bilma be mu'u lo ka noryraclyte'a kei be'o kei
ni'o ta'i vajni fe lo pijyskepre fa ko'a .i tadni fe ko'a fa mu'a la platon je la aristoteles je la dekart
lo remce'u cu remna girzu to so'aroi ganse lo cecmu toi tele'a lo cecmu kulnu .e le cecmu dunsi'o .i lo remna cecmu cu co'e tele'a le morna be lo ki'irsi'o be lo prenu poi kampu kulnu ke'a
ni'o lo roltrusi'o goi ko'a du le si'o roprenu cu turni .i la'e zo ko'a cu se kraski le xelso valsi no'u la'o xy δημοκρατία xy noi se smuni lu prenu truci'e li'u .i ri pu se pilno lonu te cmene so'i xelso tcadu no'ura'o la .atenas.
ni'o lo cemtrusi'o du lo drata termonsi'o pe lo nuncupra kuku noi sarji lo nu lo jecta .a loi gunka ponse je jitro lo pracmu .e lo se cupra
lo xesybau goi ko'a cu bangu lo prenu poi ke'a cu xabju lo xesygu'e .e la'o gy. Cyprus gy. gi'e xespre .i ji'i pavoki'oki'o lo prenu cu tavla bau ko'a
ni'o le gerna cu tadni le javni seca'i lo bangu pilno .i le nu lo ciste javni cu catni le bangu cu selcmene le bangu gerna .i ja'e ro lo bangu gerna cu frica ro lo drata bangu gerna .i le gerna cu pagbu le bauske
ni'o lo cabycedra gerna seltadni cu vasru lo vokygenske .e lo rafske .e lo genlalske
ni'o lo javni krinu pilno gerna cu catni lo gerna pilno
ni'o lo skicu gerna cu skicu le za'i fatci gerna pilno
la mars. (snile'u: ) goi ko'a cu vomoi lo'i plini be la solri .i ko'a cu se lunra la fobos. .e la deimos.
ni'o le pu'u vasxu cu bevri le kijno le xadni le vacri le fepri .e le risna gi'e bevri le tabno jorne relkijno le vacri le xadni .i le kijno cu sarcu so'u le seltsiju tepi'o le xaksu nejni ta'i nejni ricfu xukmi
ni'o le puvyvax cu xadni pruce sekai le sanji je tolsanji jitro .i sanji jitro vasxu cu kampu le prenu poi menli jundi .i le vasxu cu selpilno fi le zgica'apli .i le pu'u cmila cu le rapli sutra vasxu
lo fepri goi ko'a cu sarcu rango lopu'u lo vacri ke vasxu danlu lozu'o vasxu .i nenri lo mabru .e so'i drata pluja danlu falodu'u lo fepri cu mlana sruri lo risna .i ko'a cu jmive minji lopu'u ce'u bevri lo kijno lo vacri lo ciblu flecu ciste gi'e bevri lo remei kijno tabno lo ciblu flecu ciste lo vacri .i lonu gapci canja cu fasnu zvati je nenri lo so'oki'oki'o selci noi ke'a cu cmarai dakli gi'e ponse lo cmalu jeke cinlyrai bitmu ke'e selci
ni'o lonu vasxu pruce cu selri'a lonu lo sluji cu dikni rapli ke linji selmre zenba jebabo jdika
lo kampanje cu tengu lo mabru fepri sefta .ije ri cu vasru so'e kevna mu'i lodu'u ce'u zenba lo sefta selci ke sefta kuspe
ni'o lo vasxu pruce cu selsazri lo loldi ke cutne kevna sluji .i lonu ri cu linji selmre jdika cu rinka lonu lo fepri ca'umre cu zenba ri'a lonu lo danre cu jdika ri'a lonu vacri cu flecu lo fepri .i lo vacri cu nenkla fu lo moklu je nazbi kevna
na mulno ni'o ti poi papri na mulno .i do zifre lo ka ce'u mulgau ri no'ini'o lo'i danlu cu ralju girzu selcecmu fi'o tcita la'o ly. Animalia ly. .e la'o ly. Metazoa ly. .i lo'e danlu cu vasru lo sorselci gi'e muvdu kakne gi'e spuda kakne lo vanbi gi'e citka lo drata selcecmu .i lo xadni platu cu binxo lo stodi lo farvi fi'o cabna cafne lo za'i fendi pruce 
lo finpe cu jaurxabju je jaurvasxu kamjyterbo'u danlu .i finpe su'o 27,000 frejutsi noi zmadu ro drata klejutsi be lo'i kamjyterbo'u .i finpe ci klejutsi po'u
.i fendi la'o ly. Osteichthyes .ly la'o ly. Actinopterygii .ly to so'a bogyfi'e toi .e la'o ly. Sarcopterygii .ly to lo gombesa .e lo fepryfi'e toi .i su'o jutskepre cu xusra ledu'u .abu .e sy. klejutsi .i lo te jicyjutsi'o cu klepu'i ro vonseltu'e la'o ly. Sarcopterygii .ly .i pu klepu'i lo miksini .e lo tromizona la'o ly. Agnatha .ly .iku'i ca xusra ledu'u lo miksini na kamjyterbo'u
dei ci'arvelski lo cabna remna .i lo remna be lo drata zo'u ko catlu la'e zoi ly. Homo .ly.
ni'o lo cabna remna to goi ry goi cyry goi lai .rem. toi cu smani la'o ly. Homo sapiens .ly. gi'e cadzu fi re tuple .i lo besna be lo remna cu ka'e pensi lo sucta gi'e ka'e se bangu gi'e ka'e sezypensi gi'e ka'e nabmydanfu .i loi remna cu cinmo .i la'e di'u .e lo nu sanli kei noi zifpli lo birka cu curmi lo nu lo remna cu traji lo ka pilno lo tutci kei fo loi danlu .i loi remna le piso'a tedboi to loi nilbra je rempre girzu cu xabju da'apa lo raibratu'a to la .ziptum. po'o na'e se xabju ry toi toi la .fi'ortum. cu mivycmipe'a  .i lo pa tecyjutsi  poi ke'a selcme zoi latmo. Homo sapiens sapiens .latmo ku'o cu cabji'e .iseni'ibo ca la reki'ononobinanc. ku ledu'u loi remna cu raikemnilcma terpa be lenu rolmrobi'o kei be'o jutsi cu selski la .sorgug. girz. pe lenu mivmu'e cu zatsta .i leni loi remna poi ke'a xabju lo tedboi poi ke'a selcme zoi latmo. terra .latmo ku'oku'o cu cmima keiku du li su'o xaki'ozenonoki'oki'o (6 700 000 000) ca le mastrniulo po la .renonobinanc. 
ni'o lo remna cu simsa lo drata primate lo ka jikca .i lo remna cu certu lo nu pilno lo sinxa lo nu tavla .e lo nu larcu
ni'o lo tirse goi ko'a cu girzu ratni lo paxa fi'o sinxa la'o xy. Fe xy. .i ko'a cmima lo bi selratni girzu .e lo vo pinta cartu .i ko'a cu misno sekai le du'u ko'a cu mulno selratni cupra le pu'e solri ratni zbasu gi'e traji tilju selratni sekai le du'u ko'a nalsarcu le nu solri barda bo spoja .a le nu simsa daspo fasnu .i le za'i ko'a cu traji kampu tilju selratni fi'o nenri lo munje .i
vedu'o lo se krici lo tirse cu panomoi loi selratni lo ni tolrirci fi lo munje .i lo ni lo tirse cu tolrirci fi le terdi cu kuspe li ma'u 80% pe le midju ge'u bi'i li 5% pe le pilka .i lo tirse cu 35% si'e ro le terdi
ni'o lo sampu tirse cu mutce rirci fi lo pilka be le terdi .i ko'a se kunra so'oda .i zbasu lo tirse lo kunra ta'i lo kijnunvi'u .i go'i piso'omoi sepi'o lo tabno ja'e lo jimxre be lo tirse .e lo tabno be'o noi se valsi zo gasta
ni'o lo tirse cu remoi loi teryratni lo ni lo ratmidju cu sezysnipa mau po'o lo 62mei nikle .iku'i lo 56mei tirse cu tolrircymau lo 62mei nikle seja'e lo pu'u lo tarci cu zbasu lo ratni
ni'o lo treci'e goi sy.ibu cu ciste lo nu pilji lo gradu .e lo tenfa be li pano .i lu sy.ibu li'u cu sinxa zoi fy. Système International d'Unités .fy. noi se fanva fu lu rolnai ke gradu ciste li'u
.i sy.ibu se jicmu ze gradu
.i ro drata gradu cu se zbasu fi le ze di'u .imu'a lo niutni noi nilca'e cu ki'orgratrefi'unidysnidu .iva'i lo nu catke lo stodi ki'ogra be li pa sela'u lo niutni be li pa cu rinka lo nu lo bi'unai ki'ogra bazi lo snidu be li pa cu muvdu sela'u lo trefi'usnidu be li pa
.i lo skepre cu darlu tu'a lo dekcmu mreci'e co'a lo 1640moi .iku'i noda flalu ra pu lo fraso trununga'i noi cfari'a lo dekydei jeftu detci'e ji'a .i la dizgug. noi vasru la belgium. gi'e darlu tu'a la letseberg. ku'o cu te flalu tu'a lo treci'e ca lo 1820moi .ije la jexygug. go'i ca lo 1840moi .ibabo loi drata gugde cu sutra te flalu ra
ni'o ca'o lo 1812moi bi'i 1840moi la napoleon. cadgau le flalu be tu'a lo treci'e bei la fasygug .ija'ebo lei fraso cu kalsa lo nu merli .ibo le nu lo bunda cu grake li 498.6 .e li 500 cu cfipu .iseni'ibo ca'o lo 1820moi bi'i lo 1840moi la dizgug. po'o te flalu tu'a lo treci'e .i la fasygug. pamoi ke treci'e gugde .iku'i la dizgug. clamaure'i ke treci'e gugde
ni'o pamoi mitre fo piki'oki'opa lo jedji'o bi'i lo mijycukla
ni'o lo gurni cu tsiju lo srasu gi'e cidja .i fi'o larsmura'a lo spaske lo gurni cu rutrkariopsi jenai tsiju
di'e cartu le ni cupra le ralju gurni ja norgru ca'o le 1961moi[1] .e le 2005moi se po'i le 2005moi nilcupra[2] .i lo xrixruba .e lo spatrkinua cu norgru .ije le drata cu gurni.
ni'o lo badna cu spati la'o ly. Musa .ly .i zo badna cu valsi lo grute be lo badna be'o ji'a .i lo badna grute cu kruvi gi'e miltre li 120 bi'i 300 lo ni clani .i lo badna spati cu barda naltricu gi'e mitre li 2 bi'i 8 .i lo pezli cu mitre li 3.5 .i lo badna cu jbari poi se cupra so'i xrula spati
ni'o lo rarna badna cu vasru so'i tsiju noi miltre li ji'i 15 .iku'i lo'e cange badna cu gincibmei gi'enai ka'e se tsiju
ni'o ne'i la pilipinas. bau le bangrtagaloga zoi ty. saging .ty. cu cmene lo badna .i ne'i le bindo bangu zoi by. pisang .by. cu cmene lo badna
ni'o lo badna spati cu le brarai nalmudri xrula spati .i ro le pagbu be lo badna spati be'o poi zvati ga'u le tumsfe ku'o cu se krasi lo stura noi se cmene zo baljykemgejystani .a zo genjrkormi .i lo spati so'eroi cu rajycla gi'e jdari gi'e cafne sremlu lo ka tricu ki'u lo nu ckini da poi simlu lo nu ricystani .i ki'u da fatci tsustani po'o no'u jifstani .i lo badna cu zasti va'o so'i lei dertu .i .ei le dertu centre li xano to 60 toi lo ni condi vau gi'e ckini lo ka xamgu rinci kei gi'e na denmi .i lo pezli be lo badna spati cu gunma lo pezyspa joi lo pezba'e .i lo zbepi be lo pezyspa be'o cu ganzma lo nalspa gi'e se gunma lo jifyspa poi zbepi po'o lo spati .i lo korbi be lo pezyspa zbepi cu zvati simxu .i la'edi'u gasnu lo nu zy tubnu .i ca lo nu by banro kei lo korbi mo'ito'o simxu .i lo cange ke badna spati cu cenba lo ni rajycla fo lo selbadna je lo ba'otcini .i lo pezli nu ve ganzu cu sarlu gi'e mitre li repize lo ni clani gi'e centre li xano lo ni ganra .i frili fa lo nu lo brife py katna
ni'o zo badna cu cnano fi zoi xy. 香蕉 .xy noi valsi fi le jugbau ku'o ce zoi xy. banana .xy noi valsi fi le glibau ku'o ce zoi xy. कदली .xy noi valsi fi le xinbau ku'o ce zoi xy. banana .xy noi valsi fi le sanbau
ni'o le re badna dzejutsi cu se cmene zoi xy. Musa acuminata .xy je zoi xy. Musa balbisiana .xy .i le panzi be dy cu se cmene zoi xy. Musa × paradisiaca .xy 
loi tcati go'i ko'a cu selpinxe gi'e se jukpa fi lo nu mixre lo glare djacu .e lo pezli be lo tcati spati no'u la'o ly. Camellia sinensis .ly .i loi djacu ku po'o zmadu ko'a lo ni pinxe ce'u
ni'o ci'e lo cmaci zo'u fa ro fy cu fancu jo cu poi'i fa ro cmima be le se fancu fe su'e su'o pa cmima be le te fancu cu ckini fi fy
ni'o mu'a fancu fa
fe lo'i kacna'u fi lo'i kacna'u
ni'o zo ma'o zo'u ckini fi fy fa ro xy fe
ni'o fanva fe zo fancu fu la'o .glibau. function .glibau. .i je fanva fe zo ma'o fu la'o .glibau. function application .glibau.
ni'o zo fa'ai[2] zo'u ru'a fancu fa fy fe abu fi by vau je fancu fa gy fe by fi cy .i fancu fa li gy fa'ai fy fe abu fi cy .i je ro cmima be abu be'o goi xy zo'u
ni'o fanva fe zo fa'ai fu la'o .glibau. function composition .glibau.
ni'o lo tcadu cu calbra je vitno se xabju lo remna .i lo tcadu poi ke'a cmalu cu se cmene zo cmatca
ni'o lo tcadu na'o poi'i lo ke'a djacybenji ciste je lo ke'a dinju ciste je lo ke'a klaji ciste cu pluja .i ma'i lo ni xabju kei la .canxais. cu brarai lo tcadu .i je la .dubais. cu sutryrai lo tcadu lo ka banro
ni'o la kubas. no'u la'o sy República de Cuba sy zi'e goi ko'a cu daplu gugde fi la kubas. zei daplu .e la sizyplu .e le drata plugri vi la karib. zei xamsi
ni'o la abanas. trutcadu je raltcadu la kubas .i la santiagos. me le remoi barda tcadu .i la kubas se xabju ji'e papa ki'oki'o prenu gi'e traji le nilxa'u fo le'i karib. zei daplu gugde
ni'o la mexygu'e to bau la nauatl cusku la'o ny Mēxihco ny toi goi la'o sy Estados Unidos Mexicanos sy zi'e goi ko'a cu snanu bemtu'a gugde ne'u lo mergu'e be'avu'a la belises. .e la guatemal. vu'a lo mexygu'e xamsi du'a lo me la pasifik. zei braxamsi .i ko'a cu traji le ka nilxa'u fo lo xispo gugde
la .elvetias. no'u la'o ly. Helvetia .ly. zi'e goi ko'a cu xaskorcau je mijropno je cmana gugde
ni'o ko'a se trutca la bern gi'e se raltca la zurik
ni'o ko'a cu se jecpau jeva'i se kantone rexada po'u 
*le tarci bu kantone pu xadba kantone gi'e se krati pa cmima be le kantone xelflagri
ni'o la .bagdad. goi ko'a zi'e no'u la'o rabybau بغداد‎ Baġdād rabybau cu trutca la raksygu'e .e le .bagdad.zei seltru .i ko'a se xabju 7pi'e5 ki'oki'o prenu gi'e barda traji tcadu fo la raksygu'e gi'e remoi barda traji fo le xrabo munje to la .kairos. pamoi toi
ni'o se stuzi la .tigris.zei rirxe gi'e pu zasti ca le 7xyxy moi ku gi'e pu ralju tcadu vi le muslo munje
ni'o la .mymbais. goi ko'a zi'e no'u la'o my मुंबई my no'u la'o .ipas. mʊm.bəi] .ipas. cu trutca le xingu'e gugypau no'u la .ma'aractras. i le je'a tcadu cu du le se xabju remoi vi le terdi gi'e se xabju 14ki'oki'o prenu .i ko'a lamji le stici xindo braxamsi
ni'o la .tokios. goi ko'a zi'e no'u la'o py 東京 py cu trutca la pongu'e .i ko'a du pa lo 47 gugypau pe la pongu'e gi'e se xabju 12ki'oki'o prenu .i ko'a se zvati le ponjo truci'e .e le ponjo sorgugje'a balzda .e le ponjo sorgugje'a lanzu
ni'o lo me la braxamsrpakifiki goi ko'a no'u la'o ly. Oceanus Pacificus ly. to lo panpi xamsi cu smuni toi cu traji le ka sefta barda klani fo lo pe lo terdi ku xamsi je lalxu fi'o lo zdotu'a .e lo bemtu'a .e lo ketytu'a .e lo ziptu'a .e lo me la .artik.zei xamsi .e lo me la .atlantik. braxamsi .e lo xindo braxamsi .i ko'a cu gacri ji'i picimu lo terdi sefta fi'o sefta barda klani 179.7ki'oki'o lo kurfa ki'omitre .i
ni'o le .sa'aras.zei kutytu'a goi ko'a zi'e no'u la'o .xy. الصحراء الكبرى‎ .xy. cu brarai glare kutytu'a .i ko'a se nilsefta lo pitmegytre be li 9 .i ko'a stuzi piso'a lo berti frikytu'a gi'e se nilsefta ji'i lo rontu'a nilsefta .i ko'a lamji vu'a le xunre xamsi du'a le atlantik.zei braxamsi ne'u le mijytu'a xamsi .i ko'a berti la .sa'el. poi cu'i kutytu'a linji tumla
