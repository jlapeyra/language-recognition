莎拉·伯恩哈特 （Sarah Bernhardt[1][2]，约1844年10月22日－1923年3月26日）是一位19世纪搭20世纪初法国舞台剧搭电影女演员。就像罗伯特·戈特利垃《莎拉》裏向所话咾，佢畀认为是“世界上頂著名个女演员”[3]，以及是圣女贞德之後頂有名个法国女人。垃1870年代——“美好年代”个初期咾，伯恩哈特就以佢在法国个舞台剧表演而出名，其后闻名垃欧洲搭美洲。佢垃拉一系列早期剧情电影當中担任女演员并获得成功，还得到仔“神选个莎拉”（The Divine Sarah）个绰号。
莎拉·伯恩哈特1844年出生勒法国巴黎，原名Henriette-Rosine Bernard。[4]佢个母亲是荷兰阿姆斯特丹一個犹太眼镜店商人个囡儿，是個女裁缝以及小有名气个交際花。[5]佢个父亲可能是一個天主教法学学生，佢是两人个私生子。按照佢父亲个愿望佢受洗礼。[6][7]
由於佢个母亲生活动荡，告咾佢首先畀一位养母照管，8岁辰光进入一個寄宿学堂，10岁个辰光咾佢畀送入凡爾賽鎮个一所有名个修道院学堂受教育。[8]1858年，佢母亲通过与拿破仑三世同母异父兄弟、有影响力个政治家、金融家莫尔尼公爵个特殊关系，让莎拉进入巴黎國立高等音樂舞蹈學院，并勒法兰西喜剧院接受演员个培训。1862年，伯恩哈特首次登臺演出，勒拉辛个《伊芙琴尼亚》中担任主演。[9][6]但是几个号头以後咾佢个生涯似乎就已经结束了：佢搭一位同事发生争吵後畀解雇脱。[10]
伯恩哈特退出法兰西喜剧院，过仔一玱交際花个生活。佢有曾离开巴黎，勒布鲁塞尔蹲过一段辰光。1864年莎拉·伯恩哈特勒巴黎生下来儿子莫里斯。迭個儿子个父亲作兴是比利时个利涅亲王。佢本来想与莎拉·伯恩哈特结婚，但是遭到了家庭反对而未成。[11][6]
1868年莎拉·伯恩哈特首次获得了一個真正个成功，佢勒巴黎卢森堡公园边上个剧院演大仲马《金恩》里向个一隻角色。
1870年/71年普法戰爭时巴黎所有个剧院关闭，莎拉·伯恩哈特护理伤员。战后佢回到法兰西喜剧院。朝後起佢个生涯飞黄腾达，很快佢就成为当时最著名个女演员，勒法国佢畀誉为“金色声音”（la voix d´or）和“女神”（la divine）。
1882年莎拉·伯恩哈特与一名年轻个、长相很好个希腊大使馆个参赞杰克·达拉马结婚。达拉马觉着自家个才华足以让自家成为一名演员搭佢个著名个夫人个配角。莎拉·伯恩哈特为佢开办了一座剧院，其领导人为佢个儿子。但是迭座剧院交关弗成功，牢快就倒闭脱了。原因之一是达拉马个希腊口音邪气重，勒臺上非常可笑。但最主要个原因是因为佢对赌博嗜嗎啡上念头，佢挪用剧院个钱来赌博搭买嗎啡。乃末勒结婚个当年两人就分开来了。此後还有过一次短暂个和好搭再次吵反。1889年，年仅34岁个达拉马因嗎啡中毒逝世。
与此同时莎拉·伯恩哈特个名声依然弗断增长，佢是一位高傲个、古怪个、性情多变个明星，佢个名声遍及整個欧洲搭仔美国。佢有交关多个情人，其中包括画家古斯塔夫·多雷。佢乘坐一只热气球升到法国上空。佢还出售佢躺勒一口棺材里考虑佢个角色或者睏觉个照片。佢个家里有多种当地个搭外地个动物，据报道其中包括狗、猫、鹦鹉、猴、豹、变色龙、一条蚺蛇搭一头狮子。
莎拉·伯恩哈特个部分工作辰光勒巴黎演出，部分则外出演出。佢特别善於表演情感，因此佢既能够表演经典法国喜剧中个大悲剧个角色，也能扮演现代个社会角色，甚至扮演男角色（哈姆雷特）也很成功。勒巴黎佢指导多座剧院，其中包括原名民族剧院个剧院。佢后首来将迭座剧院改名为莎拉·伯恩哈特剧院，直到今天（2005年）迭座剧院依然以佢命名。
1905年佢膝盖受伤后数年一径痛勒嗨。
莎拉·伯恩哈特自家也写过多本小说搭剧作，1907年佢发表了佢个自传。迭本自传又为许多作家带来了新个灵感，比如馬塞爾·普魯斯特勒《追憶逝水年華》中个女演员拉·贝尔玛个角色。此外莎拉·伯恩哈特勒绘画告雕塑丄也有一定个天才。
1906年佢成为巴黎音乐学院个教授，1914年佢获得法國榮譽軍團勳章。
1915年佢个膝盖丄向个伤使得佢个右腿弗得弗畀劗脱。但此后佢依然继续佢个工作。作为法国爱国者佢始终拒绝赴德国演出。勒第一次世界大战中佢赴前线勒帐篷里、粮仓里、战线医院个临时舞臺上访问士兵、登臺上演。佢甚至赴美国进行巡回表演。
1923年3月26日莎拉·伯恩哈特因腎臟衰竭引發个尿毒症勒巴黎逝世，報紙報導佢：「安詳嘸沒受苦，勒佢兒子个懷裡過世。」[12]，應該已有七十八歲.[13]，佢畀葬勒巴黎东部个拉雪兹神甫公墓里。佢畀看作是当时顶顶著名个女演员，是最早个世界级明星之一，勒好萊塢星光大道上有一顆紀念佢个星星（1751 Vine Street）[14]。
莎拉·伯恩哈特是一位非常多产个演员，佢勒经典戏剧告当代（主要是法语个）中侪邪气成功。作为拉辛个经典剧作里向个女主角搭仔作为維克多·雨果个浪漫剧作里向个女主角佢侪交关受欢迎。佢扮演个男角也获得了很大个赞美搭仔新奇。1899年佢勒莎士比亚个悲剧里向扮演哈姆雷特，1901年勒埃德蒙·罗斯唐专门为佢写个《年轻个鹰》（L'aiglon）中扮演拿破仑·波拿巴个儿子。
莎拉·伯恩哈特最中心个角色则是根据小仲马个小说《茶花女》改编个戏剧中个女主角。从1880年开始一径到佢高龄，莎拉·伯恩哈特一再扮演迭個角色。
勒1911年拍个《茶花女》个电影中莎拉·伯恩哈特也扮演女主角。早勒1900年佢就已经勒无声电影《哈姆雷特个角斗》（Le Duel d'Hamlet）中扮演过一個角色。但此后佢就非常反对迭排新个技术。虽然如此佢后来还拍了一些电影。1976年格兰达·杰克逊以佢个生平为题材拍了一部电影《The Incredible Sarah》。
1894年莎拉·伯恩哈特请画家阿方斯·穆哈为佢画一张海报，佢对穆哈个作品极其满意，因此两人达成条约让穆哈继续画海报、设计舞台背景搭服饰[15]。迭大大地提高了穆哈个名声，为穆哈勒美好年代成为海报画家铺平了道路。1896年穆哈为莎拉·伯恩哈特创造个一幅《茶花女》个海报被看作是新艺术运动图像个一個早期顶峰。
莎拉·伯恩哈特化了交关辰光进行巡回演出，迭些巡回演出也奠定了佢个世界名望。1879年佢与佢个剧团勒伦敦上场。1880年佢勒美国51座城市巡回演出了半年。1881年佢赴俄罗斯、意大利、希腊、匈牙利、瑞士、丹麦、比利时搭荷兰演出。英国个维多利亚女王搭俄罗斯沙皇亚历山大三世侪是佢热衷个崇拜者。1882年佢丈夫使佢陷入经济危机后，佢弗得弗再次勒欧洲巡回演出，以补偿佢个损失。1886至1889年佢再赴美国，1891年至1893年佢做了一次世界巡回演出。由於是法国爱国者，佢始终拒绝勒德国演出。
莎拉·伯恩哈特以佢优美个嗓音、优雅个举动和热情而著称。佢代表着浪漫式个戏剧风格，巨大个动作搭丰富个言语。迭個风格勒佢死后也逐渐消失脱哉。有排评论家批评佢个成功勒拉佢使用自家个智力，弗惜一切个完美佢个演出技术，而弗勒拉佢对角色感觉个深度。
米开朗基罗（意大利语：Michelangelo [mikeˈlandʒelo]，1475年3月6日—1564年2月18日），全名米开朗基罗·迪·洛多维科·布奥纳罗蒂·西蒙尼（Michelangelo di Lodovico Buonarroti Simoni），佢是文艺复兴时期杰出个通才、雕塑家、建筑师、画家和诗人，與列奥纳多·达芬奇搭拉斐尔並稱「文藝復興藝術三杰」，以人物“健美”著称，即使女性个身体也描画得肌肉健壮。佢个雕刻作品“達味像”举世闻名，美第奇墓前个“昼”、“夜”、“晨”、“昏”四座雕像构思新奇，此外著名个雕塑作品还有得“梅瑟像”、“大奴隶”咾啥。佢頂頂著名个绘画作品是梵蒂冈西斯廷礼拜堂裏向个《创世纪》天顶画和壁画《最后个审判》。佢还设计搭初步建造了罗马聖伯多祿大殿，设计建造了教皇尤利乌斯二世个陵墓。米开朗基罗脾气暴躁，弗合群，搭达芬奇与拉斐尔儕合不来，经常搭佢个恩主顶撞，但佢一生追求艺术个完美，坚持自家个艺术思路。米开朗基罗1475年生于佛罗伦萨共和国卡普雷塞，1564年在罗马去世，时年88岁。佢个风格影响仔几乎三个世纪个艺术家。
小行星3001[1]、水星上垃拉45.0°S，109.1°W个隕石坑[2]以佢个名字命名以示尊敬搭纪念。
乜戈·德·塞万提斯(西文：Miguel de Cervantes Saavedra，1547年－1616年），是西班牙16世纪挨末阶段到17世纪初个军人，官吏搭文学家。伊畀公认是迄今为止顶顶伟大个西班牙文作家，著有传世名作《堂吉诃德》。
迦梨陀娑（天城文：कालिदास，拉丁化：Kālidāsa）是知名个梵文剧作家搭诗人，渠个剧作搭诗词多基于印度往世书。惟渠生平大多仍属未知，仅能从剧作搭诗词中推测，渠在世期间尚无法准确界定，但大多数认为拉拉公元5世纪。
普布利乌斯·维吉利乌斯·马罗（拉丁语：Publius Vergilius Maro，前70年10月15号－前19年9月21号），英语化为维吉尔（英语：Vergil或Virgil），是奥古斯都时代个古罗马诗人。渠个作品有《牧歌集》（Eclogues）、《农事诗》（Georgics）、史诗《埃涅阿斯纪》（Aeneid）三部杰作。《维吉尔附录》可能也是渠个作品。
艾迪托·比娅呋（法文：Édith Giovanna Gassion），法国最出名个女歌星之一。
艾迪托 比娅呋养勒勒1915年12月19号巴黎一个条件弗好个家庭，伊爷勒马戏团工作，伊娘是路边歌女。爷娘离婚之后，伊娘呒么财力养伊，伊爷么咦去仔部队，葛么只好拨一个经营妓院个亲眷带，从小接触社会最底层人。她大小只有1米46，葛老帮伊取个艺名叫“小麻雀”（Piaf）。她讲言话老粗俗，性格爽朗，歌如其人，她个大多数作品反映伊悲剧个一生，最有名个歌有《玫瑰人生》（La Vie en Rose，1946年）、《赞美爱》（Hymne à l'amour，1949年）、《我个老爷》（Milord，1959）搭《吾呒么啥懊恼个》（Non, je ne regrette rien，1960年）。中年辰光因为出车祸，后来搭着注射吗啡止痛搭酗酒个坏毛病。1963年10月11号生肝癌死勒勒格拉斯，终年48岁，伊个朋友Jean Cocteau也勒同一天死脱。法兰西共和国帮伊举行国葬，伊成为国家个一个标志。
法国人侪叫伊“小丫头”（la Môme），2007年拍个电影《玫瑰人生》（《La Môme》）就是讲伊悲剧而传奇个一生。
库克船长（Captain James Cook，1728年10月27号——1779年2月14号）是英国有名个航海家搭仔探险家，伊年纪轻个辰光勒勒英国皇家海军做仔上尉（captain），是欧洲人里向第一个去到澳洲东海岸个船长，过后伊又环行仔纽齐朗特，勒历史记录浪属首次，伊证明得来垃是一个岛。[1]。
伊个小房子
斯坦利·库布里克（英语：Stanley Kubrick，1928年7月26号－1999年3月7号），美国个电影导演。渠拉完成渠个最后一部作品《大开眼戒》（Eyes Wide Shut，由汤姆·克鲁斯搭妮可·基德曼主演）四天之后去世。著名作品《奇爱博士》（Dr. Strangelove or: How I Learned to Stop Worrying and Love the Bomb）、《2001太空漫游》（2001: A Space Odyssey）、《发条橙》（A Clockwork Orange）、《闪灵》（The Shining）等侪是电影史上个经典之作。
莱昂哈德·欧拉（Leonhard Euler，1707年4月15日—1783年9月18日）是一位瑞士数学家搭物理学家，近代数学先驱之一，佢一生大部分辰光垃俄国搭普鲁士度过。
欧拉垃数学个多個领域，包括微积分搭图论侪做出过重大发现。佢引进仔交關数学术语搭书写格式，譬如函数个记法"f(x)"[1]，一直沿用至今。此外，佢还垃拉力学、光学搭天文学等学科有突出个贡献。
欧拉是18世纪杰出个数学家，同时也是有史以来頂頂伟大个数学家之一。佢也是一位多产作者，其学术著作約有得60-80冊。法国数学家皮埃爾-西蒙·拉普拉斯有曾昰介评价欧拉对於数学个贡献：“读欧拉个著作咾，垃任何意义丄，佢儕是我伲个大师”[2]。
戈特弗里德·威廉·莱布尼茨（德语：Gottfried Wilhelm Leibniz，1646年7月1号－1716年11月14号），德意志哲学家、数学家，历史上少见个通才，获誉为十七世纪个亚里士多德。渠本人是律师，经常往返于各大城镇；渠老多个公式侪是勒颠簸个马车高头完成个，渠也自称具有男爵个贵族身份。
孔子——是春秋战国人物（生勒前552年|死勒前479年），姓孔[1]，名丘，字仲尼，鲁（依家山东个曲阜）人，中国春秋末期个思想家搭仔教育家。伊是由汉代起中华文化个主流学说儒家创始人，孔子同儒家思想对古代中国搭周围国家有深远个影響，后世尊称伊为万世师表[2][3][4][5]。
《春秋》、《论语》等是了解伊本人思想个主要著作。
照《史记》写个，孔子有三千弟子，当中精通六艺个有七十二個人，叫“七十二贤人”。
孔子死脱以后，“七十子之徒散游诸侯，大者为师傅卿相，小者友教士大夫。”箇能介也就勒拉政治浪打破仔贵族垄断个世卿世禄制，为专制君主自由任免布衣官员个官僚体制创造条件。
馬克思 （德語：Karl Marx，1818年5月5號—1883年3月14號）是交關有影響力個德國哲學家，政經學者搭社會主義者。俚頂頂出名個學說是歷史分析階級鬥爭，勒1867年出版個《資本論》（Das Kapital），馬克思個哲學理論對階級鬥爭個分析，俚認為該個幾千年裏向，人類發展史浪頂大矛盾搭問題只必過是弗一樣階級個利益掠奪搭鬥爭。照歷史唯物論，俚窮膽大假設，資本主義會得畀社會主義搭共產主義代替脫。
马其顿个亚历山大三世（Ἀλέξανδρος Γ' ὁ Μακεδών，伊个名字亚历山大意为“人类嘞（ἀνήρ）守护者（ἀλέξω）”；前356年—前323年），世称亚历山大大帝（Ἀλέξανδρος ὁ Μέγας 或 Μέγας Ἀλέξανδρος），古希臘北部馬其頓國王。生勒佩拉，到16歲為止一直由亞里士多德任伊導師。30歲辰光，已經創立歷史高头最大的帝國之一，伊勒疆域從愛奧尼亞海一直延伸到印度河流域[1]。伊一生朆嘗敗績，畀認為是歷史高头最成功个军事統帥之一。
伊丽莎白一世（英语：Elizabeth I；1533年9月7日－1603年3月24日）来勒1558年11月17日至1603年3月24日任英格兰搭子爱尔兰女王，是都铎王朝第五位啊是最后一个君主。
贾瓦哈拉尔·尼赫鲁（印地语：जवाहरलाल नेहरू，1889年11月14号－1964年5月27号）是印度独立后第一任总理，也是印度在位时间最长个总理，1952年印度第一次大选获胜，连任总理。渠是印度独立运动个参与人，主张印度要从大英帝国独立，同时更为人所知个是不结盟运动个创始人。
圣多玛斯·阿奎那（St. Thomas Aquinas，约1225年－1274年3月7号），非天主教信徒讴托马斯·阿奎那，渠是欧洲中世纪经院派哲学家搭神学家。渠是自然神学最早个提倡者之一，也是托马斯主义个创立者，成为天主教长期以来研究哲学个重要根据。渠所撰写个最知名著作是《神学大全》（Summa Theologica）。天主教会认为渠是史上最伟大个神学家，拿渠评为35位教会圣师之一，也被称作神学界之王、天使博士（天使圣师）或全能博士。
知識論（英：Epistemology  希：ἐπιστήμη, epistēmē）是一門關注於知識个哲學。
知識論研究知識个本质、判定还有理性思考。
思想可以指一般想法，或是在思考當中對各想法所作个組織。雖然思想是人類个基本活動，但對於思想是由啥構成，以及思想个產生方式，還嘸沒一致个看法。簡單來講，思想可以視爲自發个或是有意向个思考行爲之產物或結果。
由於思想是交關人類行爲搭交互作用个基礎，葛咾對其物理搭形而上學个起源、過程搭效果个了解，一徑儕是多個學科个長期目標，包括心理學、神經科學、哲學、人工智能、生物學、社會學搭認知科學等。
思考可以讓人類認知、詮釋、描述或模型化其體驗个周遭世界，並作出關於世界个預測。
思考是高级个心理活动形式，人脑对信息个处理包括分析、抽象、综合、概括、对比系统个搭具体个过程。昰排是思想頂基本个过程。
以上几种大概包含仔思想过程个基本形式。
思维个种类大概包括动作思维、形象思维、词語思维、无声思维、通讯思维、指导性思维搭创造性思维，发散思维，聚合思维，联想思维，创新思维，系统化思维等。
哲學裏向个現象學運動看到了對思想了解方式个根本改變。馬丁·海德格爾在其著作《存在與時間》對於人个生存結構个現象學分析，對於思想有新个見解，也改變仔傳統个認知或是理性詮釋，昰點儕是我伲了解思想个方式。昰種有關非認知性了解个基礎角色，形成了1970到1980年代有關人工智慧个相關討論[2]。
不過現象學弗是現代西方哲學裏向唯一探討思想个學科。精神哲學是哲學中个一個分支，探討有關心靈、心靈事件、心靈功能、意識及其在身體（特別是大腦）中个關係。心物問題一般視爲精神哲學个核心議題，弗過也有其他論點認爲咾，心靈个本質仔搭其搭身體之間个關係無關[3]。
神經元是神經系統裏向可畀激动个細胞，可以用電化學个訊號來處理或是傳遞資訊。神經元是腦部、脊椎动物个脊髓、无脊椎动物个腹神經索及其他週邊神經个主要組成部份。也有一些特殊功能个神經元：感覺神經元可以感知觸碰、聲音、光線及其他會影響感覺系統个刺激，並擔訊號送到中樞神經及腦部。運動神經元接收腦部及中樞神經个訊號，並影響腺體或使肌肉收縮。中間神經元連接神經元及中樞神經（或是腦部）。神經元回應刺激，擔刺激轉換爲訊號送到中樞神經系統，中樞神經系統處理後送出回應訊號畀身體个其他部位。
心理學家擔思考視爲是心智上个努力，目的是爲仔尋出一個疑問个答案或是解決一個實務上个問題。認知心理學是心理學个一個分支，主要在探討在問題解決、記憶或是語言使用辰光个內在心智過程。認知主義認爲學習者透過認知過程，擔各種資料加以儲存及組織，形成知識結構，其理論基礎是馬科斯·韋特墨、沃爾夫岡·苛勒及科特·考夫卡開始个格式塔學派[4]以及讓·皮亞傑在兒童認知發展上个研究。
在精神分析学裏向，西格蒙德·弗洛伊德定義了本我、自我、超我三種心理結構。依昰種理論來看，嘸沒組織个本能趨勢是「本我」，心理中有組織个部份是「自我」，而批判及道德个部份是「超我」[5]。
儒家，阿叫儒学、孔孟思想、孔儒思想。是一种从中国起源个思想、哲理搭子宗教体系。
社會隻詞咾嘸沒忒正式明確个定義，一般是指由自我繁殖个個體構建而成个群體，占据一定个空間，具有其獨特个文化搭風俗習慣。由於社會通常畀認爲是人類所組成个，所以社會搭人類社會一般具有相同个含意。在科學研究搭科幻小說咾啥裏向咾，有辰光貤可作“外星人社會”。狹義个社會，也叫“社群”，可以衹指群體人類活動搭聚居个範圍，比方講：鄉、村、鎮、城市、聚居點咾啥；廣義个社會嚜可以指一個國家、一個大範圍地區或一個文化圈，譬如英國社會、東方社會、東南亞或西方世界，儕可作爲社會个廣義解釋，也可以引申爲佢拉个文化習俗。以人類社會爲研究對象个學科謳佢社會學。
人类从一万年前就已经学会群体生活，并渐渐形成原始部落；在昰個原始部落裏向，佢拉因为周遭个环境所影响，会得迁居或是定居，并慢慢培养生活方式习惯，而演变成独特个文化。当昰個文化变得比邻近个部落较为先进或强大，并互相影响，便形成了文化圈。当昰個族体变得壮大或人数众多个辰光，佢拉就会在一個地方定居并擔一個聚居点建立起来，变成文明社会搭城市文明。
英文中Society源自拉丁文societas，拉丁文是协会、结社、联盟之意。[1]
漢字文化圈裏向个「社會」嚜，在古代是指旧时迎神集会、节日举行个集会，如唐柳棠《答楊尚書》詩：「未向燕臺逢厚禮，幸因社會接餘歡。」、宋孟元老《东京梦华录·秋社》：「八月秋社……市学先生预敛诸生钱作社会。」；還有志趣者结合而成个团体，如《金瓶梅词话》第三八回：「观境内所属州郡，各立社会，行结糶俵糴之法。」[2]
福澤諭吉在1876年（明治9年）个《学問のすゝめ》第17編用作society个半和製漢語翻譯。
嚴復認爲此日本翻譯弗妥，擔社會學翻成功「群學」。[3]
人类社会常莊畀按照其首要生产方式来分类。社会学家据此也分有个社会有：狩猎采集社会，游牧个畜牧社会，园艺种植或低级农业社会，以及高级农业社会（也畀称为文明）。有人认为工业搭后工业社会本质上弗同於传统农业社会。
现代人类学家搭社会科学家强烈反对昰种文明发展个严格阶段个分类方法。事实丄，更加多个人类学研究数据证明复杂性（文明、人口增长和密度、专门化咾啥）并弗总是采取分等级或者分阶层个组织形式。
另外，文化相對論作爲普及个途徑／倫理已經廣泛代替脫關於文明个原始概念，「較好／較差，或者發展過程」（包括物質文明、科技和社會組織）。
人類學家莫里斯·古德利爾認爲，與人類个生物近親（其他靈長目動物）相比，人類社會个一個關鍵性个弗同之處垃拉雄性默認个父親角色。在人類近親伊面，雄性个父權並弗是一定个。[4][5]
美國社會學家格哈德·倫斯基根據科技、信息交流搭經濟幾個方面擔社會分類爲：（1）狩獵搭採集社會；（2）低級農業社會；（3）高級農業社會；（4）工業社會，以及（5）特殊社會（譬如，漁業社會搭海洋社會）。[6]昰種分類與人類學家莫頓•弗里德搭綜合理論家埃爾曼·塞維斯个早期分類相似。塞維斯又根據社會弗平等个變革搭國家制度个地位，創建了人類文明通用个社會分類系统。昰個分類系統分爲以下幾隻類別：
此外还有：
隨著辰光个推移，一些文明朝著更爲复杂个組成形式發展。昰種文明个發展變革對團體个模式有著深遠个影響。捕猎搭採集爲主个部落定居下來成爲農耕村鎮，而鄉村鎮又會逐漸發展爲城市，城市最终成爲城邦，或者國家。[7]
通用个三個社会组成成分:
每一项将会在以下个部分详细介绍。
社會關係是人類在生活或工作環境中所體現个關係，因亲近程度、联系频率、关系种类（亲戚、朋友、同事）决定了弗同个社交關係，佢因具人性化。親戚關係特別是有直接或共同血緣關係融洽搭關愛个表現程度對社會人性化體現个影響邪氣重要。
人類在弗斷互動搭衡突个演變過程中建立个一整套應映社會發展、進步个社會制度。
民主（希腊语：δημοκρατία，转写：dìmokratía），渠个本义是“人民个统治”，即“主权拉民”，是一种现代个国家制度，国家权力由公民直接或间接行使。
社會主義是一套政治理論搭政治運動。主張工人階級弗管男女，儕應該好用民主方式，集體管理一個社會。必過勒歷史浪，弗一樣個國家搭社會個革命家，打仔社會主義旗號去推動社會改革運動個辰光，勒弗一樣個時期弗一樣個場化，社會主義儕有弗一樣個表現形式搭意義，所以「社會主義」該個物事弗是可以簡單概括個。
货币，叫钱财，是人们为提高交易效益，对一种媒介达成个共识。货币形式有贝壳粮食等自然物、金属纸张等加工品、银行卡信用卡等磁条卡、搭子移动支付加密货币等APP。货币属性因某种经济体系兴衰而演变，礼物经济个兴起衍生出实物货币；商品经济个兴起衍生出金属货币；金权经济个兴起衍生出金属代用货币搭信用货币；共享经济个兴起衍生出超主权货币。
石油输出国组织（OPEC，简称欧佩克、油盟或油组）是一个政府间组织，截至2018年2月拥有14个国家，由前五名成员于1960年为共同对付西方石油公司搭维护石油收入，勒巴格达成立（伊朗、伊拉克、科威特、沙特阿拉伯搭委内瑞拉）。总部自1965年以来设置于奥地利维也纳。
堕胎（abortion），又叫人工流产，或是诱导性流产（Induced abortion）。指个是拉胚胎或胎儿自家能存活之前，以切除或强制个手段移出子宫个方式，终止怀孕状态。
希腊语（Ελληνικά）是一种印欧语系个言话，广泛用勒希臘、阿尔巴尼亚、塞浦路斯等国，与土耳其包括小亚细亚一帶个某些地区。
語言學當中个語法（Grammar）嚜，是指任意自然語言中控制子句、片語以及單詞等結構个規則，昰隻概念也畀用來指對於一眼規則進行研究个學科，譬如詞法學、語法學或音韻學等，並交其他學科像語音學、語義學或語用學相互補充。在交關文獻當中，語言學家通常弗用“語法”來指正寫法。
“語法”一詞个英文“Grammar”來自古希臘語γραμματικὴ τέχνη（grammatikē technē），意思是“字母个藝術”，其來自於γράμμα（gramma），意思爲“字母”，而γράμμα本身又是源於γράφειν（graphein）一詞，其意思爲“畫、書寫”[1]。
任何一種自然語言个語法規律（或語法現象），是指該語言中个句子、短語、詞匯个邏輯、結構特徵以及構成方式，而語法包括對語法規律進行个總結描述或對語言使用个規範或限定；在弗同个語境中，昰種規律或規則也稱作語法規範、語法規則等。而研究語法規律、規則及其構成方法个各種理論，則爲語法學、語法理論或文法，屬於語言學个範疇。在弗同个語境中，語法一詞，實際丄可以指以上任何一種概念，而有辰光也衹關心句子由詞匯構成个規律（即句法，Syntax）。具體一種自然語言个語法見特定語言个語法；形式語言个語法見形式語法。
每種語言全有渠獨特个語法規律。比方蒙古語語法就是在蒙古語言之內適用个一套規律，而一套蒙古語語法學則單單是對該語法所進行个一個具體分析。又如在計算機科學、邏輯學搭數學等學科中使用个形式語言，也有其形式語法。昰𡍲需要作一個概念丄个區分：描寫性語法（descriptive grammar）中，語法結構个規律畀詳盡、完整个描述；交渠相對个是規範性語法（prescriptive grammar）或規定語法，渠陳述一套語法規則，用在規範人們所使用个語言－－使之「符合語法規範」。形式語言个語法一定是描寫性語法，而自然語言个情況比較複雜，通常是描述性搭規範性全有；見描寫語法學搭語言規範。
“語法”一詞對於非語言學家个人而話有著廣泛个含義[2]，但對於語言學家昰個術語有著更加準確个定義。語法是指語言使用者在使用一種語言个辰光所使用个規則，外加至少對於母語而言，語法个大部分內容全是下意識个過程中所習得个，而弗是通過特殊个學習或觀察其他語言使用者而獲得个。大部分个語言習得過程在嬰兒時期就已完成歇。朝後起个語言學習大多都需要投入更多个精力以及外界个指引[3]。
“語法”也可以用在形容控制一群語言使用者語言行爲个規則。譬如“中文語法”昰然个屬於會有多種意義，渠既可以表示漢語語法个整體概念，也就是所有漢語使用者所使用个語法規則，昰歇“語法”昰隻詞更關注于大量个變化形式[4]；此外渠還可以指某一語言个一種特定个種類。
電腦語法又是另一種新个名詞，就是對應電腦使用个程式語言，程式語言大多是由英文交數字組成。利用渠拉可以命令電腦要呈現个現象。各程式語言有其對應个語法，程式需要符合其語法，假使程式弗符合其語法，電腦就無法執行對應个程式。
文法框架提供了建立語法（規則）个各種方法。譬如生成文法个標準框架就是由諾姆•喬姆斯基等學者在50年代後發展出來个轉換文法模型。
在中世紀歐洲早期有得文法學堂，主要是對年輕人傳授拉丁語語法。後首來課程大爲放寬，包括希臘語、希伯來語、英語搭歐洲語言，以及自然科學、數學、歷史、地理等其他科目。
標準語是一語言中特別鼓勵在公眾場合使用个語言變體。標準語交地方話弗同，後者可能有對應个描寫性語法，但老少用規範性語法个方式敎授。在小學敎授標準化个母語有眼政治丄个爭議，因爲母語也搭族群个定義搭界。
標準法語以巴黎法語爲主，由於現代法國文學个發展，巴黎法語个崇高地位朆受到歇挑戰。由於佛羅倫斯在早期意大利文學中个影響，標準意大利語弗是依首都羅馬个意大利語爲準，而是以佛羅倫斯个意大利語爲準。標準西班牙語也弗是依首都馬德里个西班牙語，而是卡斯提亞-雷昂个西班牙語。在阿根廷及烏拉圭个標準西班牙語分別是以布宜諾斯艾利斯及蒙特維多个西班牙文爲準。葡萄牙語有兩種官方个標準語，分別是巴西葡萄牙語及歐洲葡萄牙語，但老快就會整合成一種語言[5]。
塞爾維亞語也有類似个情形，塞爾維亞及塞族共和國全有得自家个標準語，學者對於第三種塞爾維亞語標準語是否存在仍有爭議，有些認爲蒙特內哥羅語是第三種標準語，但也有排人認爲蒙特內哥羅語衹是塞爾維亞語中个一種方言。
挪威語有兩種標準，書面挪威語及新挪威語，兩者之間个選擇搭挪威語言衝突搭界。所有挪威个城市都可以在二種標準選擇一種爲城市个標準語，也可以宣佈城市是語言中立，允許二種標準語。衹有27%个城市選擇新挪威語爲標準語。小學中使用个主要語言主要依照城市選擇个標準語，但可以由當地學區內公投決定。
現代標準漢語是「中華人民共和國」、中華民國及新加坡个官方語言。現代標準漢語个發音是依照官話當中个北京話，而文法及語法是以官話白話文爲準。現代標準阿拉伯語是在古典阿拉伯語个基礎上建立个，後者也是古蘭經使用个語言。印度斯坦語也有二種標準語，分別是印地語及烏爾都語。
美國社會爲了推廣良好个語法，在2008年起宣佈3月4日爲全國个語法節[6]。
文學嚜，是指語言文字个藝術（文學是由語言文字組構而成个，開拓無言之境），往往是文化个重要表現形式，以弗同个形式（稱作體裁）表現內心搭仔再現一定時期，一定地域个社會生活。
由於出版搭教育个進步以及社會个全面發展，已經失去脫其壟斷地位成爲大眾文化个一支。產生仔所謂个嚴肅文學搭通俗文學或大眾文學之分。
中國古代分爲詩搭仔文，文又分爲韻文搭散文，現代一般分爲：詩歌、散文、小說、戲劇，並稱爲四大文學體裁；中國个抒情詩同散文（稱爲[古文]）最早而比較發達。西方就分爲詩歌同散文兩個基本類型。敍事詩同戲劇成熟較早，此外小說比較發達。
傳統个詩是有韻律个文學作品。佢通過詩个想像同抒情來表達某種強烈个情感。詩是歷史最悠久个文學形式。中國是世界上詩歌最發達个國度之一，由中國最早个詩歌總集詩經，最早个長篇抒情詩離騷以來。漢代个樂府，唐宋格律詩，搭仔唐末興起个詞，元曲以及五四以來个新詩。歷代个民間歌謠。構成仔中國詩歌無以倫比个巨大傳統。相比之下西方个敍事詩發達比較晏，並結合戲劇，成就交關。譬如荷馬史詩，但丁个神曲，莎士比亞劇本。
散文嘸沒嚴格个韻律搭仔篇幅限制个文學形式。同韻文相對。中國个散文從先秦諸子散文發展而來，代有散文名家名作。其中歷史散文同賦體以及奏議文告等應用文體，對後代產生仔深遠影響。中國自古就是世界上散文最發達个國度。
戲劇是另一種古老个文學形式。佢主要通過弗同角色之間个對話來表達作者个思想同感情。戲劇可以用於舞臺个表演，儕可以閱讀。
小說是以虛擬世界爲內容个綜合文學形式。傳統上以散文爲主體。莊子：飾小說以幹縣令。中國現代意義上个小說，是從先秦散文中个寓言濫觴，經過漢末六朝个筆記，到唐傳奇宋話本擬話本而成熟，再傳至明清以中國四大小說名著爲代表个長篇小說搭仔以聊齋志異爲代表个短篇小說。西方个小說稱爲fiction，畀稱爲散文史詩。小說上接神話傳說，作爲後起个文學形式。由於佢巨大个容量，深刻全面个反映仔現實搭仔人个思想，成爲近代以後主流个文學形式之一。
其他體裁有得：
自然（英文：Nature），是指不斷運行演化亇宇宙萬物，包括生物界撘非生物界兩亇相輔相成亇體系。
火星（Mars; 符号：) 是太阳系里向第四接近太阳个行星，勒地球浪看去，伊是红色个，合令人想起打仗。
以前勒中国，又叫伊做荧惑，因为星相学家认为伊是邪气弗利个星。伊垃讲勒天蠍座里向，伊合变做「荧惑守心」，加上天蠍座个红色星心宿二（又叫「大火」），两红相撞，即是大事不妙。
火星大气以二氧化碳为主，既稀薄又寒冷，渠个表面特征让人联想起月球上个撞击坑，搭仔地球上个山谷、沙漠搭极地冰盖。拉英语里向，通常被称为红色星球（英语：Red Planet）。迭是因为火星拉视觉上呈现为橘红色，是因为地表广泛普遍个分布着氧化铁造成个。
火星浪有全太阳系顶顶高个山，叫奥林帕斯山，高度是：  27 公里。
火星有两个天然卫星：火卫一搭火卫二，形状弗规则，可能是捕获个小行星。
以直径、质量、表面重力来讲，火星约介拉地球搭月球中间：火星直径约为地球个一半、月球个两倍，质量约为地球个九分之一、月球个九倍，表面重力约为地球个38%、月球个2.4倍。火星体积约为地球个15%，质量约为11%，表面积略小于地球陆地面积，密度则比别样三颗类地行星还要小咾多。
火星搭地球一样拥有多样个地形，有高山、平原搭峡谷。南北半球个地形有得强烈个对比：北方是被熔岩填平个低原，南方则是充满撞击坑个古老高地，而两者之间以明显个斜坡分隔；火山地形穿插其中，众多峡谷分布各地，南北极有以水冰搭干冰组成个极冠，而风成沙丘广布整个星球。随着卫星拍摄个越来越多，更发现咾多耐人寻味个地形景观。
火星大气层相对较薄，平均地表气压只有6百帕，约为地球表面气压个0.6%，相当于地球表面算起35公里高个气压，迭恁低个气压让声音传播个距离只有拉地球上个1.5%。随着季节个变化，火星气压变化可达20%。火星大气层按高度可分为低层大气、中层大气、上层大气搭外气层。
右图是肌红蛋白个3D（立体）结构，有颜色个部分代表个是α螺旋。搿个蛋白质个结构首先拨Max Perutz搭John Cowdery Kendrew爵士勒1958年通过X光结晶技术发现，居使得伊俚获得了诺贝尔化学奖。
蛋白质个英文单词 protein (来源于希腊文protas ，意思是“最重要”)，中文名取“蛋白质”是因为蛋白质是鸡蛋个主要成分。头一下子使用protein是勒到一封1838年6月10号Jöns Jakob Berzelius寄拨Gerhardus Johannes Mulder个信当中。
勒信里向，伊写道：（法语）
«Le nom protéine que je vous propose pour l’oxyde organique de la fibrine et de l’albumine,
 je voulais le dériver de πρωτειοξ, parce qu'il paraît être la substance primitive ou 
 principale de la nutrition animale.»翻译成吴语:
“吾建议侬用protein搿个名字指纤维蛋白搭血白蛋白个有机氧化物。吾想搿个名字应该从希腊文πρωτειοξ引申起来,因为伊象是动物营养物最原始或者是最主要个物质。” 
蛋白质是一种有机高分子个复合体，伊主要是由多个氨基酸通过肽键互相连接组成。蛋白质对于有生命个个体、细胞，甚至病毒发挥伊俚个生理功能有非常重要个意义。
弗同个蛋白质有自家弗同个生理功能，有星蛋白质是酶，催化化学反应，有星作为组织结构，譬如讲作为细胞骨架个主要成分。除开伊俚，蛋白质还有免疫功能、运送功能等等。
蛋白质作为生物高分子,搭高聚糖、脂、核酸等物质是构成生物机体个基本组成。伊主要是由氨基酸按照一定顺序排列个高聚物，氨基酸顺序个信息通过基因代码储存起来。通过基因个转录搭翻译，细胞可以提取信息，並合成出蛋白质。
勒营养学里向，蛋白质通过消化作用拨分解成自由个氨基酸，提供拨机体合成伊需要个物质，有星氨基酸人体本身呒处自家合成，只好通过食物从外界吸收。
蛋白质勒1838年拨Jöns Jakob Berzelius发现，之后一直是生物化学广泛研究个分子之一。
组成搭合成
蛋白质是通过20种弗同个L－α氨基酸构成个高聚物，勒组成个过程当中，需要利用储存勒勒基因里相个信息。先从基因转录到RNA（核糖核酸），再通过转运RNA（tRNA）遵守密码子－反密码子法则运到核糖体当中。按照信使RNA个序列合成出蛋白质。当然勒居过程当中酶是弗可缺少个。
由氨基酸形成个多肽链有两个末端，根据末端个弗同个官能团（－COOH或者——NH2），分别称为C端搭N端。
蛋白质是由氨基酸通过肽键按照一定个顺序连接形成个多肽链。蛋白质个基本单位是氨基酸，氨基酸个氨基搭羧基通过缩和反应形成肽键，由多个氨基酸组成个肽称为多肽。
蛋白质个分子结构可以分成四级机构：
一级结构：组成多肽链个氨基酸序列。 
两级结构：借助不同肽键个C=O搭N-H基团之间个氢键形成个稳定结构。 
三级结构：由一条多肽链个不同氨基酸侧链之间个互相作用形成个稳定结构。 
四级结构：由不同多肽链亚基间相互作用形成个有特定功能个蛋白质分子。四级结构弗一定勒所有蛋白质当中侪可以寻着。 
一级结构借助转录过程中形成个共价键维持。通过蛋白质折叠形成高一级结构。特定个多肽链可能有弗止一个个稳定构型，每种构型侪有自家特定个生物活性，其中只有一种有天然活性。
假如说一个蛋白质某个区域有二级结构，一般是α螺旋或者β折叠。随机个区域拨称为随机卷曲。多肽链通过氢键，厌水作用或者二硫键等等作用进一步折叠成更加大个三维结构。
蛋白质一般是大来交关个分子，分子量可能达到3000kDa（1Da相当于1g/mol）。差弗多搿个分子量等级个氨基酸链拨认为是蛋白质，稍微短点个氨基酸链拨称为“多肽”，“肽”或者“寡肽”。分界线並弗明确。
生理功能
蛋白质基本浪勒细胞个各个功能里向侪发挥作用，包括信号转换搭新陈代谢等。生命，从化学个观点看，只弗过是蛋白质发挥作用个过程，但是有一点吾俚要承认，就是还需要DNA（脱氧核糖核酸）来专一合成蛋白质。蛋白质有下头几项基本功能：
营养功能
蛋白质有处（同 可以）用来生产能量，但是伊俚必须首先拨转化成普通个代谢物质。搿个过程需要脱氨——毒性大来交关个物质。氨勒肝脏里拨转化为尿素，毒性下降，拨排到尿（浠，勒吴语拼音里相念Sy或者Shi）里。另外一星动物帮尿（浠）素转化成尿酸。
蛋白质是动物性食物个必需成份，对生长搭组织发育非常重要，伊可以从肉、鱼、鸡蛋、牛奶搭豆制品当中吸收。
蛋白质缺乏一般涉及到营养学，尤其是落后贫穷国家人民个饥荒搭营养弗良。甚至勒发达国家，象美国，居也是一个拨忽视个健康因素。因为种种原因，食物严重依赖碳水化合物，缺少必需个氨基酸。蛋白质缺乏可以导致病症，譬如疲劳，脱发，头发掉颜色（本来是黑头发个变成功红颜色），肌肉重量减轻（蛋白质可以修复肌肉组织），体温低，激素失调。严重个蛋白质缺乏还会得致命。
有时候造食物过敏搭过敏反应个元凶也是蛋白质。因为各种蛋白质个结构侪稍微有弗同个，有星蛋白质会得引起免疫系统个反应，而另外一星非常安全。交关人侪对长生果当中个有星蛋白质，或者贝类或其他海鲜个蛋白质过敏，但是呒得多少人对所有居三种侪过敏。
呼吸（英语：breathing），生物个一种生理现象，是一种生物细胞个生化作用（称作“呼吸作用”）所呈现出来个外在生理现象，动物搭植物侪有。一般人个认知，则是指高等生物，尤其是人类利用肺部吸入搭呼出空气个过程。
小肠（英语：small intestine、拉丁语：Intestinum tenue）是消化系统个一部分，从拉胃部后面一直延伸到大肠，是进行食物消化搭吸收个主要器官。对于无脊椎动物而言，一般会采用消化系统或者大肠来描述整个肠道。本篇文章主要针对人类消化系统，但对于消化过程描述也适用于胎盘哺乳动物。小肠个主要作用适用于吸收食物中个营养成分搭矿物质。
肺是交关多动物个呼吸系统中顶顶重要个器官。大部分四只脚个动物搭子个别鱼侪有肺。哺乳动物一般有二只肺。
肺个作用是拿氧气从空气当中送到血液里厢。
精神障碍（英语：mental disorder），或称作精神疾病，古稱失心瘋或失心病[1]，俗称理疾病，主要是一组以表现拉行为、心理活动上个紊乱为主个精神症状。
[2]
抗生素是微生物（譬方：放线菌）来拉代谢过程中产生好抑制或者杀灭别样个化学物质或者人工合成个类似物质。
動物是多細胞真核生命體裏向个一大類群，統稱爲動物界。動物身體个基本形態會隨著其發育而變得固定，通常是勒其胚胎發育个辰光，但別過也有个動物會勒其生命中有得變態个過程。
大多數動物能自發且獨立个移動探索，衹有極少數个動物（像珊瑚）是固定勒一點弗好移動。動物行爲學是研究動物行爲个科學，較著名个行爲理論是康納德·洛倫茨提出个本能理論。
已發覺个動物化石，多是在五億四千萬年前个寒武紀大爆發辰光个海洋物種。
動物有幾種擔其與其他生物相區隔个特徵。動物是真核生物，且常莊是多細胞个[1] （例外請見黏體動物），昰個擔其與細菌搭大多數个原生生物相區隔。動物是消費者[2]，通常在一個內腔中消化食物，昰個擔其與植物搭藻類相區隔。動物也因缺乏細胞壁而搭植物、藻類及真菌弗同。[3]所有个動物儕是能動个[4]，若衹算一部份个生長期間。胚胎會有形成囊胚个辰光，箇是衹有動物才有个特徵。
除脫少部份（如海綿）个例外，動物儕有一個分化出分別組織个身體。昰眼組織包含肌肉（能收縮並控制身體个移動）搭神經組織（傳遞與接收訊號）。一般也會有個內部个消化腔，搭表皮連有一或兩個開口。有昰些組織个動物畀稱之爲真後生動物。
所有个動物儕有得真核細胞，且畀包在由膠原蛋白搭具彈性个糖蛋白所組成个獨特細胞外網絡裏向。昰些網絡作興會鈣化以形成甲殼、骨頭搭針骨等結構。在發育个辰光會形成一隻較可變動个架構，好讓細胞能移動且畀重新組織，好使得複雜个結構變得可能。相對个，其他如植物搭真菌等多細胞生物有畀細胞壁固定住位置个細胞，所以以漸進个生長方式來發育。另外，動物細胞特有个還有如下幾種細胞間个結合：緊密接合、間隙接合搭橋粒。
幾乎所有个動物儕會進行某種類型个有性生殖。成熟个個體是雙倍體或多倍體个。佢拉有一些特化个生殖細胞，行減數分裂以產生較小可游動个精子或較大弗可動个卵子。精子搭卵子會結合成爲受精卵，且發育成新个個體。
交關動物也能夠行無性生殖。昰個可能發生在孤雌生殖（成熟卵嘸沒經過交配而產生），或一些經由斷裂生殖。
受精卵一開始會發育成一隻小球，稱之爲囊胚，在此進行重整搭分化。在海綿裏向，囊胚幼體會游到一個新个位置上並發育成一個新个海綿。而在其他大多數个類群中，囊胚則會進行更爲複雜个重整。囊胚一開始會內套以形成具有消化腔个原腸胚搭兩個各別个胚層－外胚層搭內胚層。在大多數个情況下頭，還會得有個中胚層在兩者之間。昰些胚層接著分化成各式組織搭器官。
大多數動物間接利用太陽光个能源來生長。植物利用太陽光來轉化出簡單个糖類，以一種稱之爲光合作用个過程。一開始是二氧化碳搭水，經由光合作用後，太陽光个能源畀轉化成葡萄糖中鍵結个化學能，並釋放出氧來。昰些糖類接著畀用來當做供植物生長个建材。當動物喫下去昰些植物（或喫下其他喫仔植物个動物），由植物產生出來个糖便會畀動物利用。昰些糖或者直接利用來幫助動物生長，或者畀分解脫，釋放出儲存个太陽能，以供動物活動个能量。此一過程稱之爲糖酵解。
生活在靠近海床上个深海熱泉搭海底冷泉等戶蕩个動物弗依靠太陽能。而是由化能合成个古菌搭細菌形成其食物鏈个基部。
鱼类末属于脊椎动物亚门里向有蛤腮没四肢个水生动物。一般拿脊椎动物分为鱼类（53%）、鸟类（18%）、爬虫类（12%）、哺乳类（9%）搭仔两栖类（8%）五大类。根据Nelson（1994年）统计，全球乃兴存在个鱼类一龙总有2万8千多种，占已知脊椎动物个一半以上。
顶早好归为鱼类个生物是软躯体个脊索动物，寒武纪首次出现，虽然没真脊柱，但是有得脊索，个咾比别样脊索动物活络。中国曲靖发现个丁氏甲鳞鱼化石证明早在志留纪地球就进入鱼类时代哉。
鱼类是併系群，任一包含鱼类个分支也会得包含非鱼类个四足类动物。为著讲，早期“鱼纲”隻类群箇歇分类学里已经弗用了。
“鱼”部个字指称个动物也弗一定属于鱼类。譬方鲸鱼（属于哺乳动物）、墨鱼（属于软体动物）、鲍鱼（属于软体动物）、大鲵（两栖动物）、鳄鱼（爬行动物）。
圣婴南振发生个年份，信风减弱，太平洋东侧海水温度剧升，导致沿岸冷水鱼群大量死亡。
人（学名：Homo sapiens，意思是「有智慧个人」），是乃朝地球个主宰物种，属于灵长目人科人属个直立行走物种。[2][3]搭各许动物比，人个脑子发达险，有抽象思维、语言、自我意识加解决问题个能力，加上人身体是直立个，手好空出来做事干，用家伙也超过各许物种无数。到2011年11月止，世界人口达到70亿，[4]大约莫是来地球活过个人头总数个6%。[5][6]
线粒体DNA搭化石证明，智人大约来廿万年前从东非独立发展开来，经过两趟走出非洲，散步到世界各地。并通过开发石器，获得超过其余交关物种个技巧搭优势。到1万年之前，开始发展处乃朝个文明。并形成社会阶级。到五千年前，立在尼罗河流域搭两河流域出现文明个高峰。之后文明立在世界各地开始发展。乃朝，人类是地球高头数量庞大个一个族群，并立在大部分地区定居，人类个活动，拿地球个面貌深刻改变，并形成人类文明。
搭各许高等个灵长类动物样，人类是社会性个。人用嘴、手势搭文字表达自家，交换意见。人类会造复杂个社会结构，从家庭到国家。人搭人之间个社会交际形成广泛个传统、习俗、宗教制度、价值观搭法律，个许聚队构成人类社会个基础。人类还有审美个观念，咦加人类自我表达个欲望搭相对来讲蛮大个脑子，造出宗教、艺术、语言、搭科学。
人类希望理解加改造环境，想用哲学、艺术、科学、神话搭宗教解释自然界个现象。种一落头地个好奇心发展出高级个家伙搭技术。尽管人弗是独个用家伙个物种，不过人是晓得个独个要得用火、要得著衣裳、要得煮吃搭各许高级技术个物种。
生物学上，人分徕哺乳纲灵长目人科人属智人种（学名是Homo sapiens）里，是搭黑猩猩、大猩猩、猩猩还有长臂猿一样属于人猿总科个灵长目动物[7]。人类搭各许灵长目动物个弗样是人有徛直个身体、高度发展个脑子，咦加高度发展个脑子带推理搭语言能力。人搭猿血缘近，动物学家德斯蒙德·莫利斯讲笑讲人是裸猿，还从各个角度论述人各种行为个起源[8]。
精神层面上，人描述成是各种灵魂个概念用得来个，徕宗教里个许灵魂是认作搭神圣力量要勿存在有关；徕神话学里，人个灵魂也会驮来搭各许人型动物对照。比方人工智能要勿天使是呒肉身个灵体，兽人要勿亚人是单清有欲搭肤浅个情绪。
行为学上来望人个特征有：懂用语言，有多种复杂个互助性社会组织，欢喜发展复杂个科技，派生出各文化弗样个信仰、传说、仪式、社会规范。
徕哲学搭法律里向，人类、人、个体有弗样个意义。头前是讲箇物种，后髋是讲一个行为个体；譬如约翰·洛克个 Essay concerning Human Understanding II 27 搭伊曼努尔·康德个Introduction to the Metaphysic of Morals，个体便用来代表弗是人个动物，也好代表神秘动物、人工智能，搭外星人。徕神学搭宗教哲学里一个重要个议题便是上帝是弗是一个个体（望Great ape personhood）
汉字里，“人”个甲骨文是象形字，描写一个侧身徛里个人形，着意人个身体。从金文、小篆一落到楷书都保持箇种简洁明快个线条组合。徕拉丁文里，humanus是homo个形容词态，意思是人。古英文个man也有箇意思，譬如复合字wifman（女人），woman。
人个命从受精卵起。男性通常通过性交个方式让女性受精，有两记也好用人工受精。人徕生长初期讴作受精卵，来女性个子宫过约莫38个礼拜个胎儿期，便好生，胎儿从女性体内娩出后头一垡靠自己敨起，同时讴作毛头娃。一直到毛头娃后，人嚇开受法律保护，少数地区呒数从子宫里个胎儿时期便开保来哉。人个命活到死止。
搭各许生物比，人生个过程复杂无多。超过24个钟头个痛苦分娩弗少见，有两记畀小人搭娘妆伤妆死都有。到20世纪徕一许发达国家策有蛮高个生产成功率。徕各许发展当中国个生产是弗是老实快失败还有争议，因为箇许地区个女人讲渠里用自然分娩法弗单蛮安全也蛮孬伤害产妇搭小人。
死道道带来弗调泰个感觉要勿嚯（参望濒死经验）。办丧事是人类社会个特色之一，通常也源于对死后世界个相信。不过一个人“长生”个方式呒数便只从后人个膜拜搭继承体现。
智能是讲生物一般性个能力，包括理解、计划、解决问题、抽象思维、表达意念搭语言加学习个能力。智力测验道道用来确定人个智力。一许研究者已经开对累积智能进行研究，箇种智力从人个协作来。计算机科学促进对人工智能领域个研究，许研究个目的是寻怎儿让计算机以还智能化个方式运算。
人个情感，最多是由大脑引起个。通过感官对外界个认识，形成自己个望法搭态度，形成自己个独立判断，逐渐深入，形成情感。
人类个性行为，除繁殖后代外，还有相当重要个社会功能，徕两个个体间制造连系。性欲除生理上个冲动，也带来强烈个感情，正面（爱要勿高潮许），反面（譬如讲嫉妒）个感情都有（参性欲）。
人类个性行为有自己一套约定俗成个规范。性活动会影响到社会规范进一步影响到性活动个表达方式。对性方面个选择道道时也会跟当下个社会规范变，譬如讲一许人会为宗教教义、社会舆论搭对真爱、贞操个理解弗肯有婚前性行为。一许文化好接受一夫多妻要勿一妻多夫，一许文化坚持一夫一妻（伊斯兰教国家除外），一许文化呒长期加固定个婚姻关系（譬如摩梭人个走婚制）。
人类社会里，道道用一夫一妻制，也会因地方个习俗搭法律有弗样，一许地方咦分父系社会搭母系社会。
人类个表水徕文化搭艺术里都演重要个角色。人用化妆、服装、珠宝，甚至是刺青许装饰渠里个身体。发型搭发色弗样也暗示文化个弗同。一个人人范好看孬看对一个人个生活影响大险。
对食物饮水个需要也徕人类文化里表现出。呒吃便会肚饥，呒水便会口燥甚至脱水。肚饥搭脱水忒长久都会死；人类好两个月日弗吃还活，最多三日弗吃水便会死（参望：肚饥、营养弗良）。
成人平均一日要睏七到八个钟头，小人九到十个钟头。年纪大点个睏六七个钟头光景。不过通常现代人都弗够睏（参望睏觉弗足）。比方大学生道道只六个钟头。
人会老会生毛病，畀身体状况下降。医学是一门研究怎儿保持身体健康个科学。
早期个现代人用“采集打猎”来搜集吃个主要方式，箇方式结合固定个食物来源，植物搭真菌（譬如水果、谷物、块茎，蘑菇）加狩猎各许动物。一般相信，现代人用火煮吃是由直立人分支起个。
人是杂食性动物，能消化植物搭动物。人有作杂食性动物个重要特征，一个纯肉食要勿纯素食者身体会生缺乏症。纯肉食者个饮食会导致坏血病，纯素食者个饮食则会导致一定数量个营养素缺乏，包括维生素B12。特别是维生素B12，纯素食者一定要经常补充 [2]。一许人会选择戒吃一许要勿全部肉，一般会出于宗教，道德，生态保护，要勿健康许原因。
人类个饮食反映到地区文化里，也引致食物科学个发展。一般来讲，人会根据平时贮勒人里个脂肪活两到八个星期弗等，不过呒水通常过弗落两个星期。瑲朞，粮食弗足叫旧是一个严重个问题，年加年平均有30,0000人肚饥要死紧 [3]，儿童营养不良是一个世界性个问题 [4]，全球粮食分配还弗平均，肥胖疾病徕一许国家个人口里达到猴高个比例。到一万年前，人农业[5]开发，农业技术大大增加人类个粮食来源。箇导致人口快速增加搭城市个发展；人口密度一增加，过传染病还快。徕弗样个时间、地区，弗同民族，饮食文化大大个变化哉。
人徕地球上除南极洲外大部分地区都长世有人宿活。大部分平原地区是人类人口密集个地区，世界上有2/3个人活勒到海岸线差弗超过500千米个区域里。山地搭高原地区个人口少险。
目前人类讲个话大约有7200种，其中便只2000种光景有自己个文字。世界上分布最广泛个语言有汉语 (中文)、英语、西班牙语、阿拉伯语、葡萄牙语、俄语、法语搭德语许。根据东英吉利大学个人口生态学家威廉·萨瑟兰对6809种语言个分析来望，靠1/3个语言徕交关危险个地步，有46种语言便只一人懂。大部分语言是人类进化过程当中自然形成个，不过也有少数语言是徕某个时候人创起个，渠里讴作人工语言（要勿人造语言），比如世界语。
人个物种数量讲人口。世界人口超过70亿，联合国估计到2050年会达到90到100亿。2004年，人口最多个国家是中国（13.13亿）、印度（12亿）、美国（3亿）、印度尼西亚（2.23亿）、巴西（1.81亿）、巴基斯坦（1.77亿）、尼日利亚（1.58亿）、孟加拉国国（1.53亿）、俄罗斯（1.42亿）、日本（1.28亿）、墨西哥（1.12亿）许。世界人口密度最高个城市是澳门。
一般讲来，发达国家搭地区个人口增长速度慢险，无其数国家还有负增长。欠发达地区个增长速度倒朆变慢。2000年到2005年，发达国家搭地区平均人口增长率是-0.2%.欠发达地区是1.5%。根据联合国人口基金《2004年世界人口状况》，2004年世界总人口是63.78亿人。其中，发达地区是12.06亿人。欠发达地区是51.72亿人。2005年，全世界一分钟大约259人生出。
人口老龄化是一个日益严重个社会问题。能界世界上人口老化最严重个国家是摩纳哥，超过22%个人口徕65岁以上[9]。意大利搭瑞典也超过17%。联合国预测2050年，60岁以上个老年人口比例会从10.0%升到22.1%。
根据进化论，人类起源是查尔斯·达尔文提出进化论后，逐渐发展起来个一种理论，认为人类起源是类人猿，从灵长类经过漫长个进化过程逐步发展起。箇理论得到绝大多数生物学家搭考古学家个支持，是能界科学界个主流理论，搭各许从进化理论发展出来个理论样，箇理论共样面对大量来自宗教界个挑战，不过，罗马天主教倒是支持箇理论，详细望神导进化论。
根据创造论,人类是超自然力量譬如神、上帝要勿外来生物譬如外星人、平行世界个人造个。
前头个是受宗教界特别是亚伯拉罕诸教支持信奉，后头个是外星人造论带头，因渠搭上述个神创论冲突蛮小。
基督教搭渠起源个犹太教认为，男人是神用烂泥照自己个范子造起个，后咦取男人个一梗肋膨骨造个女人。
照中国传统宗教，人类是女娲用烂泥造起。
各许原始宗教也都讲人是神魔用烂泥造起个多。
外星人创造论相信个人忖，人搭地球各许生物忒弗样哉，主张人是外星高等生物经过基因工程改良来个。
另外，人是外星人造个假忖也道道是小说搭动漫个题材。
生物化学（英语：biochemistry，也作 biological chemistry），顾名思义是研究生物体中个化学进程个一门学科，常常被简称为生化。渠主要用于研究细胞内各组分，如蛋白质、糖类、脂类、核酸等生物大分子个结构搭功能。而对于化学生物学来说，则着重于利用化学合成中个方法来解答生物化学所发现个相关问题。
铁是一只交关常见个化学元素。元素符號是Fe，来自拉丁文Ferrum。渠可形成+2、+3搭+6价铁个化合物。
雪崩，是拉长年积雪个山里向常有个自然灾害，是指大量个雪从斜坡表面上快速滑动下来，产生原因通常是积雪处于一种“危险”个平衡状态下，如果稍微有外力作用，就会失去平衡，造成雪块滑动，进而引起更多积雪运动，让大量个积雪瞬间倾盆而下；附近个人搭村庄往往弗能幸免。
天气是大气状态个一种表徵，反映大气是冷还是热、是乾还是湿、是平静还是狂暴、是晴朗还是多云咾啥。[1]绝大多数天气现象发生在平流层之下个对流层。[2][3]天气通常指每天个温度搭降水活动，而气候是指一段老長辰光裏向平均大气状况。如果嘸沒特别指明，“天气”一般指个是地球上个天气。
气象学是研究大气运动个科学。挨下去是天气个主要数据搭现象：
气象站、轮船、气象气球、飞机、浮标、人造卫星等可以收集气象数据。
天气是指一个地区短辰光局部个，临时个大气现象。
气候是指一个地区长辰光（比方30年）个大气平均物理状态。
电磁辐射，又称电磁波，是由同相振荡且互相垂直个电场搭磁场勒空间中以波个形式传递能量搭动量，渠个传播方向垂直勒电场搭磁场构成个平面。
在日常生活中个“重量”常莊畀用來表示“質量”，但是在科学丄，昰两隻词表示物质弗同个属性。
在物理丄，质量通常指物质在以下个三隻实验裏向证明等价个属性之一：
从17世纪以来弗断有得实验证明，惯性质量搭引力质量是等价个，昰条原理在广义相对论裏向畀称为等效原理。
狭义相对论证明了物质能量E搭其质量m之间个关系（）。根据昰個关系，一個由交關粒子构成个集合体，其质量可能大於也可能小於昰些粒子单独个质量之和。
在地球表面，一個物体个重量与其质量个关系为，其中是地球重力加速度，受纬度、海拔、地壳密度分布（如地下矿藏）等个影响，其值一般取9.81 m s-2。一個物体个重量与其所处个环境有关，然而佢个质量却弗然。譬如，一個质量为50kg个物体在地球表面个重量是491N，同样个物体在月球表面衹有81N。
在国际单位制（International system of units, SI） 中，质量个单位是千克（kilogram, kg）。1千克 = 1000克（gram, g）。
在国际单位制中，还有一些其他个单位也可以使用：
在国际单位制之外，根据上下文，还有交關弗同个质量单位垃拉使用垃壗，比方斯勒格 (slug, sl), 磅（pound, lb），普朗克质量（mp） 像太阳质量（MΘ）。
通常，一個物体个重量与其质量成正比，葛咾两者可以使用同样个单位。然而，在做精确个测量辰光（由於地球表面弗同地方重力场个细微差别），或者在一些遠離地球表面个地方，譬如外太空或其他星球，质量搭重量个差别变得邪大。
质量有个辰光可以用长度来衡量。微小粒子个重量可以用佢康普顿波长（1 cm−1 ≈ 3.52×10−41 kg）个倒数来表示。巨大个恒星搭黑洞个质量可以用史瓦西半径（1 cm ≈ 6.73×1024 kg）来表示。
在古典力学裏向，质量对於物体个运动有仔决定性个作用。牛顿第二定律给予著物体所受个合力F，其质量m搭加速度a之间个关系：
此外，质量擔物体个动量p、动能K搭速度v联系起来：
在经典力学中，作为物质属性之一个质量是弗变个，然而在狭义相对论裏向，物体个质量随著其运动速度个增加而增加。物体个质量m与其静止质量m0之间个关系为：
其中v是物体个速度，c是真空中个光速。
物体个能量E与其质量m之间个关系为：
由於能量与观察者所处参考系有关，因此定义一個对於所有观察者儕一样个质量是邪氣方便个。对於单独个粒子，昰隻值就是佢个静止质量；对於一個有界或无界个粒子系统，箇是值就是系统个弗变质量。一個物体个弗变质量m0搭佢个能量E以及动量个模长ρ之间关系为：
其中c是真空中个光速。
在物理学中，人们从至少七隻属性上区分质量个概念，或者说七個可以用质量解释个物理现象：[1]
惯性质量、引力质量以及其他各种各样个质量相关现象在概念上完全弗同。然而，迄今为止所有个实验表明，昰些量之间存在正比关系，昰种正比性导致一個抽象个质量概念。假使在将来个某些实验当中发现，某個质量相关现象与其他之间个关系弗是正比，葛末昰個现象将弗会得畀认为是抽象质量概念个一部分。
半导体（英语：Semiconductor）是指一种导电性可受控制，范围可从绝缘体至导体之间个材料。无论从科技或是经济发展个角度来看，半导体个重要性侪是非常巨大个。今朝大部分个电子产品，如计算机、移动电话或是数字录音机当中个核心单元都搭半导体有着极为密切个关连。常见个半导体材料有硅、锗、砷化镓等，而硅更是各种半导体材料当中，来勒商业应用上最具有影响力个一种。
國際單位制（法语： Système International d'Unités，簡稱SI），源於公制（又稱米制），是世界丄頂頂普遍採用个標準度量衡單位系統。國際單位制以七隻基本單位爲基礎，由此建立起一系列相互換算關係明確个「一致單位」。另有廿隻基於十進制个詞頭，當加垃單位名稱或符號前个辰光，可用於表達該單位个倍數或分數。
國際單位制源於法國大革命辰光所採用个十進制單位系統──公制；現行制度從1948年開始建立，垃1960年正式公佈。佢个基礎是米-千克-秒制（MKS），而非任何形式个厘米-克-秒制（CGS）。國際單位制个設計意圖嚜，先定義詞頭搭單位名稱，但單位本身个定義咾會隨著度量科技个進步、精準度个提高，根據國際協議來演變。譬如，分別於2011年、2014年舉辦个第24、25屆國際度量衡大會討論了有關重新定義公斤个提案。[1]
隨著科學个發展，厘米-克-秒制中出現仔弗少新个單位，而各學科之間在單位使用个問題丄也嘸沒良好个協調。葛咾垃1875年，多個國際組織協定《米制公約》，創立了國際度量衡大會，目的是訂下新度量衡系統个定義，並在國際丄建立一套書寫搭表達計量个標準。
國際單位制已受大部分發達國家所採納，但在英語國家裏向，國際單位制還嘸沒受到全面个使用。
谷物主要指禾本科粮食作物搭渠个种子，包括大米、小麦、玉米、小米搭子别样杂谷，如高粱、野米、燕麦、薏仁米等，渠拉所含营养物质主要为糖类，主要是淀粉，其次是蛋白质，是交关多地区人民个传统粮食。
香蕉是一种水果。是人工栽培杂交种，为多年生草本植物。果实长有棱；果皮黄色，果肉白色，味道香甜。主要生长来勒热带、亚热带地区。原产于亚洲东南部热带、亚热带地区。
茶，是指利用茶树个叶子所加工制成个饮料，多烹成茶汤饮用，也可以加入食物中调味，又有药用。现代个茶主要按制作工序分为六大类，绿茶、白茶、黄茶、青茶、红茶、黑茶。茶大多种植勒梯田。
函数来勒数学中是两集合间个一种对应关系：输入值集合中个每项元素皆能对应唯一一项输出值集合中个元素。例如实数x对应到其平方x2个关系就是一个函数，若以3作为箇函数个输入值，所得个输出值便是9。
对称是几何形状、系统、方程搭子别样实际上或概念上个客体个一种特征－典型地，物件个一半为渠个另一半个镜射。 
拉数理上，如果称一个几何图形或物体为对称个话，即表示渠是变形个弗变量，而对称一词亦包含拉此定义之中。若两个物体称为互相对称时，即表示其中一者个形状经几何分割后，拉弗变更整体形状个情况下，可以拿分割片段重组为另一者，且反之亦然。
犁是一种耕地个农具，用途是破碎土块并耕出槽沟，从而为播种做好准备。犁也可以拿较深层个土翻到表面上。犁是拉一根横梁端部个厚重个刃构成，通常系拉一组牵引渠个牲畜或机动车上，也有用人力来驱动个。犁个材质可以是木头或是铁，自有信史以来，犁就是人类使用个工具之一，而且也是农业上个一大进步[1][2]。
电流（法语：courant électrique； 德语：elektrischer Strom； 英语：electric current）是电荷个平均定向移动。电流个大小称为电流强度，是指单位辰光内通过导线某一截面个电荷，每秒通过1库仑个电荷量称为1安培。
蒸汽机是一个能够拿水蒸汽中个动能转换为功个热机，由于其中个燃烧过程拉热机外部进行，属于热机中个外燃机。泵、火车头搭轮船曾使用蒸汽机驱动。蒸汽机拉工业革命中起了基本个作用。
武器，是人类为达到杀伤或者防御个目的制造个器械。武器从人类文明发展开始就有出现，之后，伴随战争弗断演化，从青铜器到铁器，再从冷兵器到热兵器。乃朝，世界浪所有国家侪有武器存在，各个国家个军队侪武装大量常规武器乃至核武器。除脱军队之外，警察、特警、安保搭恐怖组织也装备老多武器。立在一些国家（美国等），政府允许自家个公民持枪，至于小刀之类个，就更加普遍哉。
雕塑是一种造型艺术，以物质材料搭手段制作个三维空间形象个视觉艺术。雕塑最早主要是使用雕（通过减除材料来造型）搭塑（通过叠加材料来造型）个方式，拉石、金属、木、陶瓷等材料来创作，弗过现代主义个雕塑，拉材料搭创造手法上侪有交关高个自由度，可以利用雕、焊接、模塑或铸造个方式，拉各种弗同个材质上进行创作。
石雕比其他材质易腐坏个雕塑更可以拉长辰光后保存下来，古文化所留下个雕塑也多半以石雕搭陶艺为主。同时期也有交关多传统个木雕，但交关多侪已经腐朽无法保存。古文化个雕塑交关多曾侪有亮丽个颜色，但现在多半已经褪色。
拉交关多文化中，雕塑是宗教崇拜个中心，一直到最近几世纪之前，大型雕塑侪还邪气昂贵，非一般个人有能力可以负担，因此大型雕塑多半是宗教或政治个产物。像古地中海、印度、中国、南美搭非洲个古文化侪留下交关多个雕塑。
西方文化中个雕塑起源于古希腊，交关多希腊个雕塑家拉古典希腊时期创作了交关多杰出个雕塑品。拉中古世纪，哥特式雕塑表现了基督教中个痛苦搭激情，文艺复兴时期崇尚古典作品，像米开朗基罗个大卫像就是当时著名个作品。现代主义雕塑较弗着重传统个工艺搭人体个描绘，改用集合艺术搭拾得物作为渠个作品个呈现。
雕塑个简单分类可以分为圆雕、浮雕搭透雕。圆雕类似塑像，指弗附着拉任何背景上、可以从各个角度欣赏个立体个雕塑，也因为欣赏者可能从任何一个角度欣赏作品，每一面侪需要详加规划。浮雕至少有一部分是附着拉背景上，可以依投射方式分类为浅浮雕搭高浮雕。当作品中有交关多个事物要叙述时，用圆雕个方式弗易呈现，一般会使用浮雕。拉建筑雕塑搭用小型雕塑装饰其他物品（像陶艺、金属制品或珠宝）时，也常会选择浮雕。透雕又叫作镂空雕，是界于圆雕搭浮雕之间个一种雕塑。拉浮雕个基础上，镂空渠个背景，有分为单面透雕搭双面透雕。
另一种分类则是依渠个工法来分类，雕是拿材料从作品上移除，塑则是利用将材料塑形个方式来完成作品。像铸造、冲压搭模塑等方式侪可以雕塑，而且可以一次制作多个相同个成品。
由于雕塑个材料相当多种，有粘土、石、木、金属、石膏、树脂、象牙、英国复合土等。遂发展出几种类别：
长江三峡水利枢纽工程，常简称三峡工程或三峡大坝，是中国长江上游段建设个大型水利工程项目。分布来勒重庆市到湖北省宜昌市个长江干流上，大坝来勒三峡西陵峡内个宜昌市夷陵区三斗坪，并搭其下游不远个葛洲坝水电站形成梯级调度电站。渠是世界上规模最大个水电站。
塔式建筑（Tower）或作塔、台，是指高大但细长个结构物，拉弗同个环境中可以发挥弗同作用，完成弗同个功能。
拉汉语中，塔（Pagoda）本来指源于佛教拉东亚文化圈搭印度文化圈中常见个高层建筑，后来也常用拉称呼别样地区一些高大建筑。
弗拉门戈（Flamenco），是源于西班牙南部安达卢西亚地区个艺术形式，包括歌曲、音乐搭舞蹈。 
弗拉门戈个形成深受安达卢西亚地区个摩尔人搭犹太人个影响，还吸收了大量罗姆人（吉普赛人）个艺术元素。
双陆棋（Backgammon），又称百家乐棋，是一类供两人对弈个版图游戏，棋子个移动以掷骰子个点数决定，首位拿所有棋子移离棋盘个玩者可获得胜利。游戏拉世界多个地方演变出多个版本，但保留一些共通个基本元素。
板球（或称木球、桨球，英语：cricket）是由两队各十一人进行对抗比赛个一项团队运动。渠个现代形式起源于英格兰，盛行于英联邦国家，如拉英国、澳大利亚、新西兰、印度、南亚、非洲南部、西印度群岛等地。板球个球季主要拉春季搭夏季，托拉秋季搭冬季踢个足球互补。
古希腊（希臘文：Αρχαία Ελλάδα；西文：Antigua Grecia）是古世个一个重要年代搭文明概念。立在历史浪，具体指西元前8世纪到西元前146年个希腊文明。立在文化高头，好代表从希腊发源个各种文化，艺术，哲学以及科技等思潮。古希腊文明乃朝畀公认是西方文明个源头，也是现代文明个基石之一。
明朝（公历1368年1月23号—1644年4月25号）是中国历史丄个朝代之一，拢总十六代皇帝，两百七十六年。开国皇帝是明太祖高皇帝朱元璋，末代皇帝是明思宗烈皇帝朱由检。居个朝代是趁元朝末期农民起义个辰光兴起个，灭在满族人手里向（但是亦有流亡政权在中国南方活动，譬如南明、明郑，朝鲜国也担渠场自望成功明朝个藩属国）。国家领土伉今朝个汉地十八省差弗多，并伉今东北地区有军事机构奴儿干都司。居个朝代是汉人建立个压末只朝代。在明朝个辰光，皇帝个权力交关集中，原本实行著蛮多年数个丞相制度，在明朝废脱。盖咾专制也是家常便饭。明朝按照理学治理国家，妆八股取士，对外战略收缩，对内加紧汉化西南地区土著民族。明朝个首都在北京顺天府，当时亦讴京师；陪都是南京应天府，是顶早辰光个首都。
明朝辰光吴越在行政、商业方面全受著打压，造成功苏州咾排场许个居民畀渠强制移民到凤阳搭江淮地区。同时为供给明朝个首都顺天府。吴越貤每年提供大部分维持大一统帝国个漕运粮饷。吴越老百姓承受个税赋，是在整个明朝当中顶顶高个。弗过，因为吴越官僚在文化高头个优势，文化搭经济重心也一直在吴越。造成空谈搭弗务正业个文人成为迭个辰光个时代主流。
朱重八定个国号叫大明，表示承袭自小明王韩林儿个号，貤畀人称作皇明，史称明朝、明代。
朱元璋手下有一部分明教徒，用“明”作国号以示自家个正统地位，也同时应搭明教当中个“明王出世”预言贴近。其次，用明昰个词汇喻火，根据五德终始说，表示明朝取代元朝，是以火克金。同时应为皇帝姓朱，貤叫做朱明。1644年北京畀流寇攻克之后，南方个明帝国皇亲国戚，在官僚搭军阀个推举下，先后建立各类政权，渠场全沿用明帝国个国号，后世担迭些小朝廷叫做南明。
明朝个统治集团，主要由三批人组成。分别是朱明皇亲、权贵功勋搭文官士绅。兹三批人垄断明帝国控制下大部分个财富、文化搭权利。明帝国个统治者为统治庞大个大一统帝国，通过科举个方式，让一眼地主晋升统治集团，维持人口阶层个流动性。在200许年个辰光里向，套方法全取得成功，个也是朱元璋对帝国顶大个贡献。
帝国建立之后，朱元璋效仿老早个帝王，对自家个后代定落一系列规矩。为著防止大臣叛乱，朱元璋宣布分封渠个儿子。弗过分封制度完全搭大一统官僚政治违背。盖咾朱元璋早期为著平衡两者关系，担自家个儿子大多数封到九边重镇去著。比方讲：代王畀渠封到大同，燕王畀渠封到北平。分封到当地个藩王，拥有财政军个大权，基本丄是独立王国。昰个做法在朱元璋在许个辰光还好，等到渠死脱著之后，逐渐畀后续个统治者慢慢然改革，到朱棣统治个辰光，藩王个权利越来越小，但数目越来越多。为防止渠场谋反，貤弗违背朱元璋个意愿，后来个明朝皇帝对渠场个宗室两极化来险，一方面剥夺渠场所有个行政军事权利，让渠场在封地丄何物也弗好妆，貤弗允许渠场擅自离开封地。另一方面，貤无减封制度，王事繁衍增多，全由政府买单。在昰个弗可思议个制度下，明朝个宗室除脱繁衍也无何物值得一讲个内容。在明武宗辰光叛乱过个宁王算是一个反例。到明朝末年，宗室人口已经有两百多万，消耗明朝大量财政收入。明末流寇兴起，大量宗室畀渠场灭门。其余貤遭受后首满洲帝国屠杀，留落来个寥寥无几。
朱元璋打天下，靠个是渠场老乡，也就是㬮朝安徽淮河以南，长江以北个军队。在战争当中，个批人有交关建立著功勋，盖咾到开国之后，封渠场为公爵，侯爵。常遇春，徐达等人，全有老大个封赏。洪武初年，淮西权贵垄断著明帝国大部分重要个职位，成为著朱明统治集团里向弗可缺少个一只重要组成部分。淮西个凤阳在昰个辰光也是门庭若市，家家户户全有亲戚做大官。弗过从洪武中期辰光开始，朱元璋为防止权贵对渠个江山产生威胁，逐步削弱渠场个权利；到后期，貤动用恐怖手段，杀脱著几万权贵搭渠场个亲戚，比方蓝玉就畀渠杀脱，李善长也难逃一死。到朱元璋死个辰光，只有相帮渠镇压云南地区个沐英还掌握云南地区一定个权利。听落个弗是畀渠杀脱，就是彻底丧失权利，沦为坐吃山空个浪荡子著。到朱棣辰光，因为篡位个关系，对老早支持建文帝个勋贵后代打压越加明显，勋贵彻底沦为一种摆设，基本退出明朝个统治实权阶层著。弗过在经济丄，勋贵还是有大险大个优势，横行乡里，收拢家奴全是家常便饭，居个也成为著一个严重险个社会问题。
朱元璋虽然邪气嫌鄙江南人，但为著让帝国稳定落来，渠老早就大搞八股取士。种文化考试制度，让从唐朝就开始繁荣个东南地区占到邪气大个优势，尤其是江南五府为主个吴越地区，更是通过科举产生著无数世代为官个大家族。明朝科举两百多年里向，江南人垄断至少三分之一个进士一直是一只常态；到明朝末年，江南士绅长期处于内阁个核心地位，徐阶、申时行、王锡爵先后出任首辅。江南绍兴个王守仁创立心学，让江南在学术搭官僚系统当中全具备绝对个统治力。江南发达个经济加上科举个得意，让江南士绅在明朝个中后期成功成为明帝国个统治集团一部分，担自家个命运搭帝国个命运联系在一淘，盖咾产生著明朝末年个东林党、复社等组织。弗过，虽然江南士绅成功成为著统治集团个一份子，但渠场个地位比较推板，并无宗藩搭勋贵个世袭保障。还要经常受到特务机关个迫害。居个也是官僚系统在统治阶层里向真实地位个体现。
在蒙古人建立个元帝国挨末阶段，蒙古贵族对整只帝国个掌控开始力弗从心。在交关场许，渠场本生通过色目人建立个监察体系开始崩溃。此外，因得宫廷税负弗足，貤开始大量发行纸钞，带来通货膨胀，老百姓民弗聊生。激发怨言搭怒气。到1351年，元顺帝让自家个亲信贾鲁去修黄河个水利，调集帝国各地个农民廿万人到黄河周边。激发居帮人个冲动。1351年五月，来自皖北黄泛区个白莲教信徒韩山童搭刘福通造反，担宗教当狗皮膏药，自号明王（代表白莲教信仰个明尊下凡),勾结交关农民，创立红巾军。之后， 淮西个村霸郭子兴响应渠场个举动，在淮西叛乱。之后攻占凤阳。昰个辰光，教化子朱重八自家主动来投靠红巾军，因为会弄权术，晓得打仗。得到郭子兴个信任，担自家个养女许畀渠做老安。之后，朱重八离开凤阳，开始发展自家个势力。
1356年，朱元璋（已经从朱重八改名）偷袭集庆(㬮朝江苏省南京市),担此地改名叫应天府，作为自家个营盘。之后，采取收缩战略，一面对元帝国献媚，一面开始网络各路流窜军队搭豪杰。到1360年，对西面个陈友谅势力开站，获胜。并且在1363年个鄱阳湖水战当中击溃陈友谅，吞并渠在洞庭湖南北个地盘。并对弗听渠号令个湖南老百姓展开屠杀。之后，朱元璋借口东面个张士诚对元帝国弗忠，开始侵略渠在吴越个地盘。到1367年，渠攻下平江府，担张士诚杀脱，因为浙西个老百姓全相帮张士诚抵抗渠，朱元璋对此地个老百姓课重赋，并强制担交关人移民到淮西凤阳。之后，渠进兵浙东，担统治当地个方国珍灭脱。
1368年正月，朱元璋在暗杀小明王之后，在南京自立为皇帝，居个便是后首来个明太祖。之后，渠马上搭老早献媚个元帝国翻面孔，让自家个大将徐达开始北伐。元帝国基本弗曾抵抗就撤退到漠北。1371年，朱元璋貤灭脱重庆个明玉珍势力，1381年，担效忠元帝国并占领原大理国全境个元朝梁王灭脱，强制对当地进行殖民同化。昰个辰光，渠个大一统野心算是基本完成，让东亚大陆大部分地区，貤变成一个大帝国哉。
朱元璋从小在社会底层生长，弗曾受过任何正规教育，对社会个发展搭经济运行规律基本无概念。对官僚防备心邪气重，更加痛恨商贾。盖咾，渠在灭脱别个势力之后，开始对商人进行打压，先后担交关吴越地区个富户强制移民到南京，假使看弗顺眼个，还要抄家充军。之后，渠开始强制对人口进行编户齐民并规定渠场个衣着，渠对定规矩兴趣老大个，违反渠规矩个，全要杀脱。到晏年，渠更加恐惧淮西权贵对渠政权个威胁，就担自家个儿子全分封到九边重镇当有实际权力个藩王。貤借因头谋反，先后发起胡惟庸搭蓝玉两场大案。担自家个老乡淮西权贵集团基本全杀脱著。昰个事体在帝国文人个讲述当中邪气有名。
朱元璋对读书人弗信任，但要利用渠场来维持自家个大一统帝国。所以，渠一方面尊崇孔孟之道，另外一方面，貤担《孟子(书)》当中交关内容删脱。并制定八股取士个办法，担读书人个思维框煞，弗让渠场有任何非分之想。对于弗肯搭渠合作个文人。渠采取强制措施，假使弗肯出山当渠个官僚，就担昰个人屋里个人捉牢甚至杀脱。昰个做法，貤牵连到交关人。
朱元璋晏年眼乌珠瞎脱，貤弗断要求各地根据渠个《御制大浩》反贪污，鼓励老百姓到南京来告状，担官员剥皮实草。渠死脱著之后，渠个皇太孙朱允炆继位，改年号建文。昰个皇太孙，是欢喜儒家个一套妆法个。渠搭渠身边个文人，譬如讲齐泰、黄子澄之类，全觉著藩王权力忒大，就准备担渠场做脱。弗过，事体做来弗煞根，让朱元璋个第四个儿子燕王朱棣有机可趁。用所谓「清君侧，靖内难」个名义叛乱，末脚占领南京，篡夺皇位。昰个就是靖难叛乱。
作为篡位个人物，朱棣专门想弄一眼伟业让老百姓服贴渠。貤因为南京是渠篡位辰光攻击过个场许，渠疑心当地百姓对渠弗忠心。盖咾就制造舆论，外加开始在北平修紫禁城。以北平为中心个幽燕地区，是华北平原同草原个交界处，所以北平作为首都比南京能更加结棍个掌控全国走向。同时，为著彰显自家个力道，渠四面发兵，进行扩张。一头频频攻击北元，另一方面，对南许个安南国(㬮朝越南)干涉内政，趁渠场内乱，担此地收回。此外，还派渠个亲信宦官郑和带领大批个船舶，走落到西洋去，宣传明帝国个“天威”，同时还赚了么佬佬大钿。郑和个活动，听讲还有寻建文帝个意味在里向。弗过，昰个活动，也无何实际结果。在迁都北平之后，紫禁城个三大殿就畀矐睒击中烧脱，让永乐皇帝闷闷弗乐，无几许辰光，就在塞外死脱著。
朱棣死脱著之后，渠个长子朱高炽继位，号明仁宗。渠当皇帝辰光岁数已经蛮高，本生想担首都迁回南京。弗过过脱一年自家就死脱著。渠顶大个举动是停脱著郑和下西洋。明仁宗驾崩，渠个大儿子朱瞻基继位，个就是后势来个明宣宗。渠欢喜享乐，生活糜烂，邪气欢喜斗蹔𧉆，畀老百姓叫做「促織天子」。同时，渠也搭渠场爹爹（da-da)一样，信任宦官，让王振之类个太监开始干预政治活动。1435年，明宣宗纵欲过度，在壮年就死脱，渠统治个段辰光，明帝国表面丄望起来还算强大，盖咾后世个帝国文人拍马屁，吹捧昰个辰光叫做仁宣之治。
蹔𧉆天子明宣宗死脱之后，渠场儿子继位，就是后首来个明英宗。昰个皇帝，继位辰光小，邪气相信自家个出窠兄弟宦官王振。王振利用昰个有利条件，开始干涉明帝国个朝政，到1442年，对王振有限制作用个张太皇太后四脱。个辰光，明英宗只有15岁，之后，王振开始越加滥权。到元老三杨死脱之后，王振彻底控制朝政。收买文人，吹捧自家叫做翁父，渠个兴趣爱好搭别个宦官差弗多，就是受贿贪污之类，弗过因为是宦官，遭到后首来文人个口诛笔伐。
1435年，内亚个瓦剌部落担交关蒙古部落兼并，开始对明帝国个九边重镇构成威胁。1449年，瓦剌个太师也先南下，进攻明帝国。王振为彰显天威，教唆明英宗御驾亲征，带兵七八万（号称五十万）离开北平，一路向西，来到王振个老家大同。并无搭蒙古人打仗，就畏首畏尾，要回撤。回去个道路当中，在土木堡畀蒙古人围住，并彻底歼灭击溃明帝国个天兵。明帝国自傲个军队，瞬间死脱一大半。个也是明朝立国之后顶顶严重个败仗。王振畀人杀脱，明英宗畀蒙古人生擒，作为俘虏。
土木堡事变之后，瓦剌人乘胜追击，围住北平，个辰光，交关帝国大臣要求迁都到南京。弗过，效忠帝国个吴越人于谦(兵部侍郎）死活弗同意，在渠个运作下头，让明英宗个阿弟朱祁鈺继位，个就是明代宗。改元景泰。渠让于谦负责北平个防卫。于谦担蒙古人击败，在之后两年当中，多趟担瓦剌部落击退。之后，蒙古人服软，1450年担明英宗放回。弗过，因为明代宗弗肯接受明英宗复位，还担渠软禁在南宫。并担皇太子朱见深废脱。改立自家儿子朱见济当太子。个之后，1457年，明英宗趁明代宗病危辰光发动政变，重新夺得皇位。渠场反过来软禁明代宗，貤担于谦杀脱。改元天顺。昰个事体既反映统治集团反复无常个内斗，更表明为帝国卖命个吴越文人个悲惨结局。1464年，明英宗壮年暴毙，渠个儿子朱见深继位，个就是后势来个明宪宗，改元成化。
明宪宗是一个口吃，对朝政也嘸啥兴趣，弗过因为开始辰光有样学样，担于谦“平反”，貤获得交关帝国文人拍马，称呼渠统治辰光叫做“成化新风”。实际浪，渠统治辰光，后宫一片乱象。明宪宗欢喜一个比渠大交关个女人，封渠叫做万贵妃。昰个女人心狠手辣，担怀上明宪宗后代个宫人全杀脱，只有一个明帝国抓到宫里个苗族女人帮明宪宗生下后代，个就是后势来个明孝宗。明宪宗欢喜各种娱乐活动，乃朝留有交关渠个行乐图可以为证。渠还打开宦官特务政治，搞出西厂，同时，为收揽钱财，为自家使用，貤开设皇庄，严重扰乱老百姓个经济生活。到晏年，貤迷信房中术搭炼丹，让明帝国一片暗无天日。
1487年，明宪宗死脱，渠个儿子朱祐樘继位，渠没啥主见，弗过也弗迫害帝国官僚，所以得到文人众口一致个吹捧，讲渠是中興之令主」。实际浪，渠是在和稀泥。没过几年，就开始学习自家个爷爷搭爸爸，开始大肆挥霍。让国库入弗敷出。明帝国个财政，进一步恶化。弗过，文人为塑造典型，还是担渠统治辰光吹成弘治中兴。
1505年明孝宗死脱之后，渠个儿子朱厚照即位，个就是后势来个明武宗，改年号正德。昰个皇帝欢喜薄相，并弗担文官集团摆在眼里。渠邪气崇信宦官，外加欢喜到处游山玩水，文官集团弗肯让渠御驾亲征塞外，渠就替自家封只官职，叫威武大将军朱寿。自家带亲信到塞外剿匪。渠统治期间，发生宦官刘瑾个专权搭宁王朱宸濠叛乱个大事体。弗过，全一一平定。个当中，吴越人王守仁出力大险。1520年，明武宗借口要去讨伐宁王，御驾亲征到应天府。担已经畀王守仁捉到此地个宁王押送回北平。回去个路浪，在南直隶趁船薄相个辰光落水染病，1521年在自家纵情糜烂个豹房驾崩。
明武宗一个儿子也没，所以，大臣商议，让明孝宗个侄子，兴献王个儿子朱厚熜继承皇位，个就是后势来个明世宗。明世宗继位之后，担年号改成功嘉靖。从渠开始，明朝进入中后期。
嘉靖帝继位前期，为著担自家爷娘追封成功皇帝，搭大臣个矛盾邪气大，居个就是所谓个大礼议之争。末脚，明世宗担自家爷娘纳入著皇帝系统。桩事体也让明世宗有机会担反对渠个文官搭宦官全调成功自家个亲信。之后，明世宗开始弗上朝，长年在后宫炼丹。弗过，朝政还是牢牢捏在渠手里。渠统治个后期，让欢喜替渠写青词个严嵩，长期担当内阁首辅。严嵩趁昰个便当，开始营造自家个势力，渠场儿子严世藩貤加变本加厉，打压反对自家个大臣。到阿末阶段，帝国开始出现瘫痪迹象。北面个鞑靼人开始进犯；南面因为长期海禁，导致吴越人、闽越人联合日本海盗，形成所谓个倭寇，进行走私骚扰活动。有名个海瑞也是在嘉靖统治阿末阶段出名个。嘉靖死脱之前，担严嵩废脱，并杀脱严世藩，用吴越人徐阶取代。
1566嘉靖帝死脱之后，渠个儿子朱載垕继位，个便是后势来个明穆宗。因为渠改元隆庆。渠也因此叫做隆庆帝。明穆宗搭明孝宗有眼类似，是无何物主见个皇帝，蛮听大臣言语。渠登基之后，让徐阶、高拱、张居正成为自家个内阁大臣。弗过，帮人自家先后内斗，末脚，张居正成为文官权力斗争个胜利者。虽然高拱在隆庆末年回京出任首辅，弗过还是被张居正击败。隆庆辰光开始，张居正开始实践自家个措施，北面对鞑靼人进行册封，在东南海面，开放贸易，弗再搞海禁，桩事体叫做隆庆开关。昰个两桩事体，本生弗难，弗过明帝国个官僚体系效率低险，到昰个辰光，再有应对。从昰歇开始，因为皇帝弗大强势，明帝国个江南(吴越地区)个文官，对帝国朝政个影响开始越来越大哉。
隆庆身体弗好，1572年中风驾崩。渠9岁个儿子朱翊鈞继位，个就是后首来大名鼎鼎个明神宗。明神宗继位之后，改元万历，盖咾也好担渠称呼为万历帝。在渠统治个前期，张居正得到大宦官冯保个支持，继续推行自家个改革。渠个做法，主要是加强皇权，增加大一统帝国个税赋。并重新丈量土地，打压士绅阶层；盖咾得罪著交关利益相关群体。渠搭戚继光关系邪好，喊戚继光领牢著吴越人组成个军队到九边重镇作为帝国个边境部队。弗过，张居正也是一个邪气滥权个大臣，做过交关授人以柄个事体。1582年，张居正死脱，之后，渠就畀万历帝反攻倒算，满门吞没。
张居正死脱之后，万历再算真正开始亲政。因为之前放开海禁个缘故，在渠当政开始许歇，明帝国在东南面个各个行省飞速繁荣。积累之前两百年根本弗可能积累得著个财富。弗过，万历自家并无几许当皇帝个兴趣。在几十年当中，紫禁城只有出过两三趟，外加全是去看自家个墓。渠因为自家个太子问题，搭大部分大臣关系邪气紧张。到1601年，再担朱常洛封成太子，让自家宠幸个郑贵妃生个儿子朱常洵封成功福王。为著报复大臣，渠从1587年开始就弗上朝，整日沉浸在花天酒地当中，并大兴土木。渠为著弥补自家个消费，貤派宦官到处搜刮税赋，让明帝国本生有眼放松个财政开始吃紧。此外，因得交关吴越地区个文人把持朝政，对江南地区个税赋有所放松，盖咾明帝国大部分个财政开始一视同仁追加到各个省份；昰点让交关内亚地区个平民开始觉著压力。万历帝弗对官僚系统个大臣任命做何物批示，交关年数之后，官僚当中交关位置全出现著空缺，官僚自家个运转，慢慢然开始出现问题。
在昰个辰光，江南官僚越来越多，渠场因为皇帝个弗作为搭自家力量个变强，开始要求越加大个话语权。为此，渠场用儒家个一套作为标准。1593年，东林党形成。用自家个对官僚进行拉拢搭打击，之后，交关别个朋党也蹿出来，相互进行文人攻击。与此同时，因为明帝国控制力下降，交关地区发生著大规模战争。其中，以万历三大征顶有名，昰个三大征是：宁夏之役、朝鲜之役搭播州之役，其中对朝鲜个战争是保护自家个藩属国弗畀日本吞并。对播州个战役全科是想吞并居个地区本身个土司势力。三场战争之后，明帝国获得表面高头个光彩，实际丄无任何好处，反倒暴露著自家个国力，国库越加空虚。
在万历末年，东北亚个女真部落酋长努尔哈赤公开造反。自号天命汗，并在1619年个萨尔浒大战当中，击溃著明帝国个主力，从此让明帝国在东北亚转向战略收缩。1620年，明神宗在惊恐当中死脱。渠个长子朱常洛继位，个就是明光宗。弗过，无几许辰光渠就因得纵欲过度病倒，并因为泻药搭红丸死脱。个就是所谓个红丸案。个之后，渠个儿子朱由校继位，改年号天启，个就是明熹宗。摇摇欲坠个明帝国，一年里向调著三个天子。到昰个辰光真真是大厦将倾哉。
明熹宗基本弗曾受过正规教育，大大小小个事体，全听自家奶婶婶客氏搭客氏个姘头魏忠贤个言语。开始辰光，渠为著报答东林党人保护渠登基，任用著大量东林党个大臣。弗过，后首发觉帮人弗大肯听自家言话，就失去著耐心，让自家信任个大宦官魏忠贤干涉朝政。魏忠贤担所有反对东林党个势力集结，形成阉党。1624年，阉党掌握实权，开始大肆树立自家个威望并打击东林党。魏忠贤本人是一个毫无文化个村夫，邪气欢喜面子丄个光彩，渠认交关帝国文人当过房儿子，还要求各地为自家修造生祠。弗过，渠对守备辽东个将领支持蛮大，渠掌权几年，边境事体比较少。1626年，北平发生王恭厂大爆炸，死脱靠两万人。第二年，明熹宗死脱，渠个阿弟朱由检继位，个就是明思宗，渠担年号改叫崇祯。崇祯帝也是明帝国阿末一只皇帝。
明思宗本人受儒家教条熏陶，一直认为要励精图治。渠登基之后，先担魏忠贤杀脱，貤启用东林党个大臣当官。昰歇，文人全认为渠要成为中兴之主。弗过，因为渠实际丄弗信任昰眼大臣，貤面临邪气巨大个内部危机，搭百官个关系马上貤僵脱哉。崇祯二年，帝国西面个贫困省份陕西开始爆发民变。崇祯采取交关措施，调著交关将领到许场去围剿。弗过，帮流寇用游击战策略，在内亚四面流窜，明帝国无办法彻底击溃。同时，关外个后金，在皇太极个领导下头越来越强大。在1636年，担国号改成大清，并定都奉天。成为著明帝国顶顶大个威胁。崇祯一直在安内搭攘外当中摇摆弗定，结果两头全失败。1642年，松锦大战之后，明帝国彻底丧失在关外个军事存在（只有吴三桂个关宁军），1643年，李自成破潼关，入西安，建立大顺。1644年3月，李自成个流寇部队从西安出发一路北进，所到个场许，明帝国部队全投降。最后，攻破北进，朱由检逃到煤山，上吊死脱。明帝国灭亡。
在明朝建立个辰光，蒙古帝国个残余力量还在蒙古高原。为打击对手，增加自家个合法性。明军队进攻过北元交关趟数，弗过效果弗大明显。到明英宗辰光，貤搭西蒙古个韃靼搭瓦剌作战，弗过昰个辰光开始，已经弗好主动出击，尤其是明英宗灾难性个失败搭俘虏，让明朝放弃进攻政策，开始收缩边界。在15世紀30年代后，边境南移。开始修造长城（当时名为边墙，参见「明长城」）。在之后个两百多年辰光里向，明朝搭蒙古个边界就固定在长城丄。明朝为著管理长城，担长城地区设置九边重镇（遼東、薊州、宣府、大同、延綏、寧夏、甘肅、太原、固原）加强防御。
明朝开始个辰光，朱元璋在山海关以外设立辽东都司，控制辽东半岛。昰个也是唐朝中期之后，中原人个帝国再次控制此地。在明朝开始个辰光，经常在女真部落当中炫耀武力，通过敕封土司个做法，遥控交关小部落，明成祖又设立东北军事机构奴儿干都司。
到明朝后期，建州女真逐步强大，到努尔哈赤个辰光，从明帝国独立，自称大金皇帝（具体参考：后金)。貤逐步占领辽东地区交关土地，让明帝国在辽东个统治崩溃。只好退回辽西个宁远孤城。
明朝开始个辰光，在当今个哈密地区有驻兵，因为当地个统治者昰个辰光信奉佛教，所以对明朝老推崇。弗过明朝对渠场没有多少重视，到15世纪初个辰光，哈密卫被废脱，军队龟缩到嘉峪关，在差弗多同一个辰光，哈密地区个佛教徒也被回教通过圣战彻底消灭，哈密地区成为回教地区，搭东亚个联系减少，明朝也听任渠场发展。总体讲起来，明朝对内亚个经营是失败个，并且对哈密地区个佛教徒没起到保护作用。
洪武十四年（1381年），明帝国担老早大理国控制个地区全吞并脱，此地也成为著明帝国殖民同化个焦点地区。明帝国担此地个贵族打散，拔脱，拉拢一眼听话个贵族，担渠场当土司、宣慰司。同时，也从长江中下游流域，引导交关移民来到迭个区域。靠昰个办法，明朝辰光个云南比现在大交关。包括当今个緬甸中北部、老撾北部、泰國北部一代。
《中国历史地图集》当中个明朝疆域。
哈佛大学出版的地圖對明朝永乐年间疆域个描繪。
初期个行政區劃。
为达到大一统，割裂地区独立个可能性，朱元璋继续采用蒙古人个行政划分方式，貤担交关地方进行调整。具体表现在南方交关身份跨自然分界线个划分高头。
在抵抗明比较结棍个江南搭湖湘地区，朱元璋担老早宋代个路拆分，形成南直隶，湖广箇浪个跨长江行省，通过北面压制南面，达到渠便于统治个目的。在渠弗大重视个西面搭北面，省份划分就比较粗糙，比方讲，陕西就有老大哥跨度搭面积。
朱元璋为限制行省个权利，貤搞出布政使，所以明朝实际高头是没有省份昰个划分个，一个行省个权力，按照布政使，按察使，总兵划分，后期貤有弗常设个总督、巡抚作为监视。让官僚系统邪气庞大。管理交关臃肿。
在明朝，通常有所谓个两京十三省，实际来了勒西南搭长城附近，当地个官僚全弗大听命布政使，在云南，实际控制权在沐家手里向。所以，明朝实际能够通过官僚系统统治个区域，并弗比北宋大多少，但官僚个臃肿搭效率个推板超过宋代交关。
在永乐辰光，明朝担首都迁移到北平，并且担此地改名叫做北京，相对个，老早个京师就改叫南京，这也是南京称呼个由来。从此之后，明朝两京十三省个划分就确定下来，之后个两百多年辰光内，全么多少大个变化。
所谓两京，是弗设置布政使个两个首都直辖地区。分别是直隶搭南直隶，其中直隶通过中央政府直接掌控。南直隶通过在南京个留守政府掌控。所以迭两个地区对明朝来讲也是顶重要个地区哉。但具体讲起来，南直隶弗论面积还是经济全较直隶发达交关。直隶完全确保弗了明朝庞大官僚机构在北京个吃住。所以南直隶搭南面个浙江，每年全要通过京杭大运河把北方输血。其中顶富裕个苏州、松江地区，上交个财产也是顶多个。高达七成。
南方另外两个重要个行省是江西搭浙江。浙江老早是吴越国个国土，经济发达，文化繁荣。搭南直隶个苏州、松江等地一道，是帝国内部顶发达个文化圈。所以明帝国对浙江一直有交关防范，严格限制浙江沿海个商人搭外国人做生意。对金华地区个农民搭矿工征收沉重个赋税。江西在唐朝开始就比较发达，到明朝，也一直是科举重镇。出脱交关当大官个。弗过明朝对江西个控制明显弗如对浙江严密，在明武宗辰光爆发个宁王之乱，就是在此地爆发个。
福建在宋朝搭元朝个辰光一直是贸易发达个地区，明朝开始辰光个禁海对渠场打击交关大，福建个经济水平一直到明朝中央集权衰落个后期才发挥出来，这对福建个发展是老弗好个。
南方其他地区在明朝全弗是老发达。湖南地区个人口经历元末动乱之后，一直弗超过500万个水平。湖北也只有武昌府发展起来。四川人口因为蒙古屠杀个关系，一直弗多，文化搭地位也弗好搭宋朝之前相比。广东大部分地区也没开发，弗过广州还算比较发达个地区。
在帝国个西南面，设置有云南，贵州两个省，迭两个地区是朱元璋建立帝国之后交关年数才控制个，属于新增加个殖民地区，所以统治方法搭其余地方也弗一样。在贵州，明帝国设置交关土司，把渠场好处，让渠场为帝国效劳。在帝国后期，迭帮土司个军队成为帝国战斗力顶强个军队，比方讲，广西个狼兵，重庆个白杆兵。在云南，帝国通过沐英搭渠个后代进行军事化统治。交关此地个汉人全是明朝初年迁徙过来个。通过军事碉堡个方式，逐步挤压当地土著各生存空间，最后让土著被消灭，或者同化。所以西南地区尽管全是山，但讲个语言却相当统一。就是昰个原因造成个。
帝国个北面因为蒙古人统治个关系，相当萧条。人口保存比较完整个只有山西，弗过此地也是一个贫穷个省份。河南、山东等地，洪涝天灾弗曾中断。文化素质已经全面落后南方，尤其是江南地区。帝国也晓得迭些地区弗可能对渠个统治有多少支持。所以一般也弗压榨渠场，只有到后期，当江南文人控制政府后，帝国开始对江南减税，貤对江南搭北方一视同仁增加农业税，最后让顶穷个陕西开始暴乱。帝国也因此被灭脱。
明帝国个军事制度，是在蒙古人军事制度个基础高头，加入交关朱元璋对老早朝代军事制度个总结搞出来个。具体表现为：军事权力分散，军事指挥混乱，军队来源固定，军队调动缓慢四个方面。明朝个军队，总体高头是防御性为主，因为军事制度个关系，弗可能进行大流动性作战。这也让明朝后期个军事带有明显个收缩性质。弗过明朝后期个军队虽然弗是蛮好，但是打打日本佬还是可以的。戚继光个军事改革，也让明朝后期个军队变结棍了。
朱元璋对将领指挥军队弗放心，认为会威胁到渠子孙个江山。所以弗使用唐朝以来逐渐削弱个藩镇制度，采用彻底担军事系统指挥权利分散个新方法。渠让兵部负责全国各个地方军队升迁个掌控，平常各地个驻防军队没有命令弗允许有自家个决定搭行动。军队个武官没有决策权利，只好执行帝国中央交把渠场个任务。平常有重大个军事行动，全需要由中央派遣专门个科举官僚作为指挥官。弗仅个能，还需要有一个监督武官搭文官个监军随行，昰个职位一般全是让皇帝信任个太监担任个。在中央军事指挥高头，朱元璋老早建立过大都督府，后头废脱，分为五军都护府，政出多门，没啥实际权力。通过昰个方式，让军事指挥决策权利由皇帝掌控，文官命令。老早有老大权利个武官，只好成为附庸。所以明帝国弗推崇有谋略个武官，欢喜没脑子个莽夫。
朱元璋制定个制度下头，武官个地位老推板，能管辖个军队也老少，所以一旦有稍许大一点个战争，就需要多方武将协作，这些武官全相互品衔差弗多，有些即使地位比较高，但没有统属关系，所以并弗担对方当一回事体。在作战辰光，全自家顾自家，没有统一个服从观念。尤其是在跨省作战当中，因为辖区个弗同，交关军队只管自家范围内个事体，让流寇四处游走，如入无人之境。明朝个倭寇、后头个闯贼全是钻昰个方面个空子发展肆虐个。明朝皇帝也认为昰个是大问题，弗过搭威胁君权相比，就弗哪能重要哉。
朱元璋参考蒙古人个制度，让军队成为工匠一样个军户，是一种老残酷个低下级别，一家人一代代全要当兵，貤没多少回报。而且弗好从事交关职业或者考科举。这让相当多个人为此逃窜，或者花钞票买通门路，担别人帮自家顶替。军队个管理也搭文官政府分割开来，在长城边浪向还有西南地区，军队全是自给自足个小村落形式。弗哪能搭社会其他方面接触。一些世袭总兵个家族还好，一些低级士兵就老受社会高头别人个歧视。这让明帝国个军队缺乏斗志搭战斗力，认为当兵是一种低贱个职业。对明帝国个军队素质造成邪气大个负面影响。
因为古怪个军事制度，明帝国虽然名义高头维持一只巨大个常备军，弗过渠场大部分全是在当地扎根个农民，加上中期之后账面搭实际情况巨大个差异，让明帝国老难在遇到问题个辰光派出足够个军队，一般需要从各个地方调度。比方对日本个战争当中，明朝个军队除脱被认为顶大个辽东镇之外，貤从全国十几个地方调来精兵，有些军队，从帝国南端开到朝鲜，战争已经过去半年哉。这种军事调度高头个低效率，让明朝军队机动性弗灵，老容易被机动性强个军队各个击破，明朝末年个流寇搭满洲人，就利用这点，经常烧杀劫掠，没遇到任何大规模个会战或者抵抗。
明朝个经济是在蒙古统治个基础高头个回升，弗过在北方地区搭巴蜀地区，昰个回升进展缓慢。陕甘地区个经济更是搭唐朝]、北宋弗好相比。值得讲个地区只有东南几个行省。其中，福建、浙江南部还因为明朝个禁海受到邪气大个打击。
明朝开始个辰光，朱元璋效仿元朝个纸币制度，滥发纸币，弗过由于质地比较推板，推广弗了，老百姓全弗用渠个宝钞，到中期之后，明朝没办法应付宝钞使用个通货膨胀问题，只好默认用银两作为计价货币个事实。昰个做法，是搭宋朝相比个一个大幅度倒退。
到16世纪末，西班牙、葡萄牙人开始搭明朝展开贸易，通过马尼拉大帆船输入白银，让帝国个用钱紧张稍许有一歇歇缓解。
从明朝初期开始，帝国就施行严厉个禁海政策，弗允许沿海地区个商人搭国外商人进行交易。原因大致是弗想让迭些地区个地方势力靠贸易致富，威胁到朱明王朝个帝国大一统统治。昰个政策，也是对宋朝辰光海上丝绸之路个一个重大打击。
弗过从16世纪中叶开始，由于倭寇问题越来越严重，明朝个官兵战斗能力貤大多数比较推板，所以到1567年，总算开放海禁。从此之后，东南地区开始发展，到明朝末年，出现了郑芝龙等通过海盗、贸易发家个大军阀。
朱元璋对商人一直弗放心，明朝也执行了长期压制商人个政策。一直到中期之后，商人才依靠科举等方式慢慢扩张自家个势力。弗过，明朝辰光商业并弗是老发达，除脱东南地区个徽州商帮之外，只有到明朝末年崛起个晋商值得一提。
在明朝初年，帝国政府弗允许东南地区个商人直接搭外头个商人做生意，渠场往来个方式全是通过帝国政府有组织个所谓朝贡贸易进行。即政府颁布限额，让官方垄断贸易。昰个做法，在初期还可以维持，弗过到15世纪后半夜，已经因为情况个变化弗适合时代。尤其是西方人进入南海之后，对东亚个贸易带来交关大个刺激。1567年开放海禁后，明朝个贸易规模飞速增长。欧洲资本主义个兴旺也带来对中国商品个追求。到17世纪上半夜，帝国搭世界市场个联系变得紧密，马尼拉个大帆船每年全带来交关银两，让帝国后期货币混乱个形式因为白银个流入得到缓解。邪气是贸易发达个福建、广东地区，重新开始富裕。江南地区也通过出口茶叶搭丝绸获得巨大利益。让东南地区搭内亚个发展继续夸大差距。
弗同于汉朝搭唐朝，明朝对于扩张兴趣弗是老大，在明朝初年控制河西、辽东搭云南后，明朝就开始向内收缩个政策。朱元璋明确制定一系列“弗征讨之国”，强化昰个效力。在对外个经济来往高头，实施朝貢體制，朝貢貿易薄來厚往，是完全弗经济个做法，弗过对于构建明朝为中心个东亚体系有好处。所以被明朝长辰光施行。在此体制下头，搭明朝做生意基本等同于认明朝为渠场个宗主国。因为早期个军事压迫搭经济体量庞大，明朝吸引交关东亚、东南亚小国进行朝贡。郑和下西洋个事体，貤让朝贡贸易搭明朝个儿子国达到一个高位。郑和甚至到过非洲東海岸等地，让东南亚个交关国家全晓得天朝个概念哉。在内亚方面，除脱北元之外，也让西面个回教政权来“朝贡”。
蒙古人虽然回到草原，弗过因为历史传承个问题，并没有丢弃元朝个传统。这让自认为“天命所归”个朱明皇帝老弗放心，所以从朱元璋开始到朱棣，明朝一直对蒙古采取进攻形式，尽管朱棣个蒙古攻略没啥根本性个效果，弗过北元个政权也在内斗搭攻击中消失。蒙古草原走向部落纷争，但好景弗长，明朝在1430年代个防线收缩以及1450年代灾难性个土木堡失败，让明朝彻底丧失对蒙古人个优势，被迫修造长城，进行收缩防御。蒙古人大部分辰光全寻求搭明朝个和平关系，弗过明朝一直强硬弗理睬，代价是边关个百姓长辰光遭到掠夺搭烧杀。一直到16世纪末，因为俺答汗个归顺以及蒙古人信仰佛教后人口减少导致个衰落，才让漠南逐渐太平。到明朝末年，林丹汗搭满洲作战失败，大量蒙古漠南部落倒向满洲，明朝对蒙古丧失影响力。
女真，是生活在东北亚个通古斯民族。在宋朝辰光曾经建立金国，到明朝初年女真大部分投降北伐个明朝军队，成为类似西南地区个土司统治地区，弗过因为女真所在个地方环境恶劣，明朝也没移民多少人过去，这让当地个女真人在保存自家文化个同时，也缺少交关开化。女真分裂为好几个大个部落集团，相互之间为争夺权力搭资源进行烧杀。明朝个辽东总兵利用渠场个内部矛盾，一直控制渠场个势力。一直到16世纪末，因为丰臣秀吉攻略朝鲜，辽东军队抽调，让有野心个努尔哈赤开始崛起。17世纪初年，努尔哈赤统一女真部落，1616年公开从明朝独立，自称大汗，开始搭明朝对立。在一些列个战斗当中，女真人全击败明朝军队。1630年代，皇太极对女真人进行改革，改民族称号为满，最终在1644年取代明朝，成为帝国个新统治集团。
明朝初年，中亚河中地区个帖木儿崛起，东征西讨，建立大帝国。弗过明朝皇帝对此并弗晓得，由于帖木儿麻痹明朝，长期向明朝朝贡。明朝还当渠场是一只恭顺个小国。1400年初，明朝陷入统治集团皇位争夺个同一辰光，帖木儿扣押明朝个使臣，开始计划进攻明朝。1404年，帖木儿个大军出发逼近回疆。明朝总算晓得渠个异常，弗过还是没有战争个准备。幸运个事体发生在1405年，帖木儿在路丄病死，避免大规模个战争，让明朝逃过一劫。
在明朝辰光，玱朞个新疆地区基本弗畀东亚帝国个势力统治。明朝搭昰帮回教国家个关系弗大密切，尽管难般也有官方来往，弗过丝绸之路并弗大畅通。喀什等场许在昰个辰光明显是中亚世界个一部分。好然介讲，明朝搭中亚国家个来往弗大密切。
明朝开始辰光，朱元璋派人到日本要求称臣，弗过，日本担来访个使节杀脱，便无下文哉。到后势来，朱棣辰光，日本个幕府将军足利义满为担自家个声望拔高，搭明帝国开始贸易，并且接受日本国王个封号。但室町幕府个衰败，还是让居种朝贡形同虚设。到应仁之乱后，日本国内形势弗稳定，流亡到东海丄个浪人增加，渠场搭东南地区个商人一淘，组成功倭寇，进行走私活动，搭明帝国发生冲突。一直到隆庆辰光，日本战国慢慢走向统一，种事体再稍须少一眼。到万历辰光， 统一日本个天下人关白丰臣秀吉企图发兵攻打明帝国，教训昰只老大政权。十几万日本人从朝鲜登陆。万历朝鲜之役爆发。明帝国也派著交关军队前往进行对战。弗过，除脱平壤之战胜利之外，在碧蹄馆之战当中陷入僵持，还发生著封赏闹剧。到1597年，战争貤继续开始。居趟，明帝国个表现蛮好，弗有让日本取得任何战果。日本一直缩来庆尚道个海边，没办法朝北进攻。到1598年，丰臣秀吉死脱，日本人撤军回国，此事纔算结束。到江户幕府建立之后，两国也未建立官方外交关系。只有吴越、闽越个商船好到日本个长崎去进行贸易。
明朝朝贡体系当中，顶让明朝觉著满意个便是朝鲜国。朝鲜昰个名字，也是朱元璋赐畀朝鲜李朝个。朝鲜在明朝辰光个地位相当于一只有实际权力个藩王，使用明朝个年号，大规模效仿明朝个制度，在各个方面全是明朝个翻版。到1590年代，明朝帮助朝鲜抗击日本个入侵，让朝鲜感恩戴德。弗过在17世纪初之后，明朝在搭后金个战争里向屡战屡败，跟随明朝一淘参战个朝鲜也发生著动摇。1630年代，朝鲜畀满洲人侵略著两趟，只得断绝搭明朝个联系，成为著满洲人个附属国。弗过朝鲜人一直怀念明朝，到18世纪来北京朝贺个朝鲜使节，也常庄在记录里对满洲人个统治进行攻击。
琉球是另外一只让明朝放心个藩国。琉球是冲绳群岛丄个一只小国，立国个根本是靠贸易，盖咾对明朝一直邪气服帖。明朝封其为中山王，也担渠场当做自家个一只藩国。琉球在居段辰光也接受著交关明朝个制度搭文化，尤其是福建地区个文化，对琉球有深远个影响。17世纪初，日本个萨摩藩入侵琉球，琉球派使臣到北京求明朝保护，弗过明朝并未当渠一桩事干。从此，琉球便变成功双向朝贡个国家，认帝国搭日本为渠场个宗主国。
明帝国对台湾岛无直接统治，一直担此地当成功化外之邦，单清通过澎湖列岛个海巡机构难般巡逻。弗过，在隆庆帝开放海禁之后，开始有蛮多闽南、侯官家族移民到台湾岛，让昰个地方个南面开始接触著闽文化影响。到17世纪初，西方个大帝国西班牙开始从渠场个西属菲律宾出发，殖民台湾岛个北许（玱朞个基隆港）。几乎同一辰光，新兴海上强国荷兰也从渠场个巴达维亚殖民地出发，进入东亚海面。并在17世纪初，登陆台湾岛，控制㬮朝个台南附近，赶脱著西班牙人，担昰个地方变成功渠自个荷属台湾殖民地。直到1662年，明朝灭亡之后交关辰光，因为攻打南京失败个郑成功攻击渠个贸易对手荷兰人，新让此地“光复”。弗过，昰个辰光已经是清朝哉。
明朝搭西洋国家个接触，是单方面个。主要是通过葡萄牙人，西班牙人进行。到晏期，也受著过荷兰东印度公司个影响。弗过，总体丄讲起来，还是以渠比利亚国家为主。其中，搭葡萄牙人个接触辰光顶长，对明朝个影响也顶大。16世纪开始辰光，葡萄牙人就来到东方，想担自家在印度洋丄垄断个香料贸易扩张到东亚地区。弗过，因为昰歇辰光明帝国个封闭贸易策略，一直无办法实行。只好到双屿岛进行走私贸易。之后，明帝国灭脱渠场个根据地，渠场便转移到珠江口个澳门进行贸易，1559年，葡萄牙人正式在澳门立足。明帝国虽然打压葡萄牙人，弗过对渠场个奇技淫巧也是清爽个。尤其是军事方面个技巧，引入蛮快。比方讲，有名个西洋火器，便全来自搭葡萄牙人个贸易，盖咾也叫弗朗机（弗朗机是葡萄牙个旧称）。
明朝个专制制度在朱元璋辰光定型，之后将近300年里向，基本无何大改动：
朱元璋在当皇帝后，生怕自家个专制权力畀大臣束缚牢，盖咾担丞相废脱著。废脱丞相个设置以后，觉著办公精力有限，有常时一个人弗来事，盖物便设置著内阁大学士来帮衬帮衬，居个职位后首来虽然未得著丞相个名号，实际丄替丞相个职务是一色个。
六部，讴起来是：吏、户、礼、工、刑、兵。该六部，每一部尚书一名，侍郎两名。
五寺，讴起来是：大理寺、太常寺、光禄寺、太仆寺、鸿胪寺。居五寺，长官叫卿，一名。
三法司，讴起来是：大理寺、刑部、都察院。居三个机构个用场是监察，都察院下底有监察御史，每只省里向有十几名来场，有事体望上头汇报。
锦衣亲军都指挥使司，讴起来便是今朝名气交关大个锦衣卫，东缉事厂，也便是东厂。
荣誉职称，无实际权力个，包括太师、太傅、太保。
外三监下底有：国子监、钦天监、上林苑监。
内十二监下底有：司礼监、内宫监、御用监、司设监、御马监、神宫监、尚膳监、尚宝监、印绶监、直殿监、尚衣监、都知监。
内四司讴起来是：惜薪司、钟鼓司、宝钞司、混堂司。
内八局讴起来是：兵仗局、银作局、浣衣局、巾帽局、针工局、内织染局、酒醋面局，司苑局。
尚宫局、尚仪局、尚服局、尚食局、尚寝局、尚工局
在地方丄，明帝国采取分权个方法，采用布政使司然种伉老早元帝国辰光行省一色个模式进行统治，采取省、府、县个三级统治方法，除脱昰眼，还在一厘关卡设立州，譬如太仓州。行布政使司个内部，权利进行分割，布政使掌握民政权利，按察使掌握司法刑事权利，总兵掌握地方性质个军事权力。到中后期，在渠场上向，还有从北京派过来个总督、巡抚进行控制，让权利分散。弗过，种情况也让总督搭巡抚个权利越来越大，渠场个用场，也从开初辰光个临时钦差大臣，朝后头个常备职务转变。到清朝辰光，终于成为每只地方或者地区常设个官职哉。
在越加低层个水平丄，官僚便弗及省里向然多哉。知府是正五品或者从五品个官员，属于中级官僚，掌握一个府城范围内个大部分权利。渠个帮手包括同知、推官咾啥。还有自家招揽个一眼师爷。到知县个层面，是帝国官僚体系个终点，作为正七品个官员，渠场直接面对一个县境内个士绅搭百姓。县衙内部个官吏大部分弗好算是朝廷个正式官员，包括县丞，捕快之类，全数十年服务勒县衙里向，对县城个管理掌握比交关空降个知县还要深刻交关。昰个也使得有种场许出现著县丞架空知县个状况。
虽然朱元璋对江南展开打压，弗过江南文化在明朝还是达著自家个顶峰。由于八股取士个科举制度，交关江南读书人靠科举走上著官僚道路。明朝历代科举里向，江南人全要占据至少靠三分之一个名额。苏州、松江、绍兴等地，满街全是公卿；秀才在江南，只好去私塾里向教教书。明代后期个徐阶、申时行、王锡爵等首辅，全是江南人。
科举个繁荣是依靠强大个经济基础作为支撑个，在明朝晚期，江南已经形成帝国唯一一个城市群。居只城市群由东南个陪都南京作为轴心，囊括吴越地区北部个几乎所有城市。包括常州、苏州、松江、嘉兴、湖州、杭州、绍兴、宁波等。涌现出交关关心帝国大事个热血读书人，明朝末年个东林党、复社就是其中个代表
。
明朝晚期，江南城市生活丰富多彩，世俗娱乐多种多样，昆曲个发达，园林艺术个发展，四大才子个出现，还有三言二拍等新型小说个推出，反应了昰歇辰光江南人五光十色个城市生活。
大萧条（英语：Great Depression）是1929年至1933年之间全球性个经济大衰退、第二次世界大战前最为严重个世界性经济衰退。大萧条个开始时间依国家个不同而不同，但绝大多数勒1930年起，持续到30年代末，甚至是40年代末。大萧条是二十世纪持续时间最长、影响最广、强度最大个经济衰退。
城市——箇个词语是一只经济学个概念，出自拉丁语里向：VRBS，意思是有交关人居勒勒个场化。　
石英城市——City of Quartz: Excavating the Future in Los Angeles （2006年）
欲望城市—— 
<<伊人个欲望搭城市>>——<<Sex and the City>> （2008年）
近东，早期近代西方地理学者以“近东”指邻近欧洲个“东方”。欧美人使用个词汇，以渠拉所处个位置来讲，指地中海东部沿岸地区，包括非洲东北部搭亚洲西南部，有时还包括巴尔干半岛。拉巴尔干战争搭第一次世界大战后，一般弗再拿巴尔干国家称为近东国家，而以“东南欧”或“南欧”代称。
古巴 （Cuba），全名是古巴共和国（西班牙语：República de Cuba），中美洲国家之一，勒拉加勒比海浪，墨西哥湾入口处，西面搭墨西哥尤卡坦半岛隔了個尤卡坦海峡，南面有牙买加搭开曼群岛，东面搭海地共和国搭多米尼加共和国隔了個向风海峡，东北面有巴哈马群岛，北面是佛罗里达海峡，对过是美国佛罗里达州顶南面个基韦斯特。西班牙语为国语。
古巴是美洲唯一个社会主义国家。虽然伊一直畀美国长期经济封锁，但伊个预期寿命有78.3岁、识字率有99.9%，伊个人类发展指数一直是高水平；勒拉2014年，古巴更是头一趟迈入极高人类发展指数行列。联合国粮农组织指出，古巴是目前拉美唯一一個完全消除脱饥饿个国家[1][2]。
一般认为，“古巴”箇個名字来自泰诺语“coabana”，是“肥沃之地”或者“好地方”个意思[3]。
古巴陆地有古巴岛，青年岛搭大大小小拢总4,195個岛。古巴岛是主岛，四周有四個较小个岛群，譬如西北海岸外头个科罗拉多群岛、主岛中北段大西洋沿岸个萨瓦纳 - 卡马圭群岛、中部南岸个王后花园群岛搭北部南岸个卡纳雷奥斯群岛。
古巴个领土总面积有110,861平方公里。古巴岛长，从西面个圣安东尼奥角到东面个迈西角，有1,225公里长，顶顶阔个地方大约210公里，顶顶狭个只有弗到32公里，平均差弗多80公里阔，全岛面积有105,006平方公里，是加勒比海里向顶顶大个岛，世界排拉第17位。地势比较平坦，山地、丘陵只有1/4，呒没独立个山，可耕地面积有6.6万平方公里。主要山脉为东南部个马埃斯特腊山脉、中部个埃斯坎布拉伊山脉搭西部个瓜尼瓜尼科山脉，有喀斯特地形、石灰岩山地搭岩洞。哈瓦那周边个丘陵地有石灰岩风化土，是肥而且排水良好个种植业用地。最大山脉马埃斯特腊山脉沿拉南部海岸250公里，南坡陡、北坡缓，主峰图基诺峰海拔1,974米，是全国顶高个地方。
因为古巴岛个河浜短、浅、急，所以弗方便航运，方便水力发电。勒拉东部个考托河全长370公里，是顶顶大个河浜，中、下游有差弗多110公里好通航。
主岛海岸线弯弯扭扭，长3,735公里，峡湾、海湾、红树林、珊瑚礁、湿地、大小岬角搭半岛，景色多样。近海有7万平方公里个大陆架。天然深水良港多，哈瓦那港条件顶好。古巴第二大岛是青年岛，面积有3,056平方公里。
古巴分成14個省、一個省级市（哈瓦那市）搭青年岛特区。
墨西哥（Mexico），是中美洲一个讲西班牙语个国家。总面积大约摸有1百97万平方公里。乃歇人口一亿一千两百万（2010年估计）。首都墨西哥城。
1821年从新西班牙总督辖区独立出来，领土大致继承前者。1824年墨西哥第一帝国统治结束前头，南部原西班牙危地马拉都督府发表第二独立宣言，建立中美联合省。
瑞士联邦（德语：Schweizerische Eidgenossenschaft；法语：Confédération suisse；意大利语：Confederazione Svizzera；罗曼什语：Confederaziun svizra；正式称呼采用拉丁语：Confœderatio Helvetica，因此瑞士个ISO 3166双拉丁字母国家代号是“CH”）通称瑞士（德语：Schweiz；法语：Suisse；意大利语：Svizzera；罗曼什语：Svizra），为中欧或者西欧国家之一，划分为26个州。瑞士为联邦制国家，伯尔尼是联邦政府所在地。瑞士北靠德国，西邻法国，南接意大利，东临奥地利搭列支敦士登。
作为一個内陆国家，瑞士勒拉地理浪畀划分成阿尔卑斯山、瑞士高原搭汝拉山脉三部分，山地总面积41,285平方公里，当中阿尔卑斯山面积顶顶阔。
巴格达（阿拉伯语：بغداد‎‎，英语：Baghdad，阿拉米语：ܒܓܕܐܕ），古称报达，是伊拉克个首都。
伊斯坦布尔，是土耳其个一个城市。最早来勒前660年，建立拜占庭，后头改成君士坦丁堡。奥斯曼帝国攻灭拜占庭帝国后头，改名为伊斯坦布尔。
孟买（Mumbai）是 印度顶顶大个城市。
人口总数： 1千3百万
特色：交关多恐怖炸弹爆炸。
2008年印度孟买恐怖大爆炸
东京都是日本个一级行政区。行政浪包括23个区（即市区定义下头所指个“东京”）、多摩地方、伊豆群岛、小笠原群岛等地区。日本个皇宫来拉东京个千代田区。以東京都為核心个日本首都圈（東京都會區），有人口逾3千6百萬，是世界第一大都會區。
恒河（梵文：गङ्गा，印地语：गंगा，烏爾都語：گنگا‎（Ganga）IPA: [ˈɡəŋɡaː]（ 聆聽）；泰米尔语：கங்கை，孟加拉語：গঙ্গা Gônga，玄奘譯為殑伽河）是南亚大陆高头顶顶重要个河流。流域面积搭附近人口侪是世界数一数二。此地也是印度文明个发源地之一。弗过乃朝周边集聚交关穆斯林人口。个当中，立在恒河入海口个孟加拉国是世界前三个穆斯林国家。
太平洋（吳語拉丁字：T̕ábinjaq，英文：Pacific Ocean）是世界浪顶顶大、顶顶深个海洋。照原来老法个标准，面积是1亿8,130万平方公里；勒拉南冰洋成立以后，面积变成功1亿5,555万7千平方公里，平均深度4028米，顶深处马里亚纳海沟有得11,034米介深，大过地球上所有个陆地加拉一淘个面积[1]。从赤道南北分成功北太平洋搭仔南太平洋。渠从美洲西岸一直延伸到亚洲搭仔澳洲个东岸。渠同时也是岛屿、海湾、海沟搭仔火山地震分布顶多个海洋。
太平洋个名字是探险家麦哲伦起个。勒拉经过仔麦哲伦海峡之后看见箇片平静个海洋，乃么便替伊起仔一個拉丁文名字“Mare Pacificum”，意思就是“静海”、“太平个海”。
世界浪向个海洋分成五个部分，分别是太平洋、大西洋、印度洋、南冰洋、北冰洋。现在太平洋是顶顶大个洋。不过美洲大陆搭仔亚洲大陆勒拉以每年1到2厘米个速度靠近。箇咾太平洋勒拉变小，乃么大西洋勒拉相应变大。
撒哈拉沙漠（阿拉伯语：الصحراء الكبرى‎‎，aṣ-Ṣaḥrāʾ al-Kubrā ，“最大沙漠”）是世界最热个荒漠，啊是世界第三大荒漠，仅次于南极搭子北极，同时也是世界上最大个沙漠。
