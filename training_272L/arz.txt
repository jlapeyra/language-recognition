ساره بيرنار (Sarah Bernhardt) اتولدت فى باريس فى فرنسا 23 اكتوبر 1844. واتوفت 26 مارس 1923 . عن عمر 79 سنه تقريبا .ساره كانت ممثلة مسرحية مشهورة اوي ومتخصصة فى التراجيديا وخصوصا اشهر اعمالها Phèdre
فرانك لويد رايت (8 يونيه 1867 - 9 ابريل 1959)، مهندس و مصمم و كاتب امريكانى.
موليير Molière - اسمه الأصلى چان باپتيست پوكلان  Jean Baptiste Poquelin - (پاريس، 15 يناير 1622 - پاريس، 17 فبراير 1673) كاتب مسرحيات و ممثل فرنساوى كبير بيعتبر واحد من اهم اساتذة الكوميديا فى تاريخ الفن المسرحى الاوروبى و رائد الملهاه فى العالم و مؤسس " الكوميديا الراقيه ". مثل حوالى 95 مسرحيه منها حوالى 31 من تأليفه. بتمتاز مسرحياته بالبراعه فى تصوير الشخصيات و بالظرف فى تكوين المواقف و القدره على التضحيك. بيظهر ده فى مسرحياته العظيمه " مدرسة الأزواج " (1661) ، و " مدرسة الزوجات " (1662) ، و " ترتوف " (1664) ، و " البخيل " (1668) ، و " النساء العالمات " (1672) ، و " عدو البشر " (1670) ، و " المريض بالوهم " (1673) ، و " طبيب رغم انفه " (1666) ، و " امفيتيريون " اللى اقتبسها من مسرحية الشاعر اللاتينى پلاوتس Plautus.
غضبت عليه الكنيسه و القسسه لدرجة ان قسيس طالب بحرقه بالحيا و ده بسبب مسرحيته " ترتوف " اللى اتكلم فيها عن النفاق الدينى لكن " لويس الاربعتاشر ملك فرنسا Louis XIV de France " رعاه و حماه من اعدائه. كان ليه تأثير كبير على تطوير المسرح فى اوروپا و العالم.
فيه مسرحيات لموليير ظهرت فيها شخصيات مصريه. فى مصر اترجمت و اقتبست مسرحيات ليه من أواخر القرن التسعتاشر ساهمت فى تطوير المسرح المصرى و الأدب المصرى الحديث عموما.
حياة موليير مش معروف عنها الكتير و فى قصتها بتختلط الحقايق بالافتراضات و المتناقضات. فبعد وفاته ضاعت كل متعلقاته فماكانش قدام المؤرخين  مش انهم يعتمدوا على السجلات المدنيه و الكنسيه عشان يلاقوا معلومات عنه.
اتولد موليير فى قلب پاريس فى فرنسا ، و السجلات بتوضح انه اتعمد فى 15 يناير 1622 باسم " چان-باپتيست پوكولان ". امه " مارى كريسيه Marie Cressé " اللى كانت ست متدينه من عيله برجوازيه ميسوره اتوفت لما كان عنده حوالى عشر سنين ، فقام بتربيته و رعايته ابوه ، اللى كان بيشتغل ضمن موردين سجاجيد و فرش القصر الملكى و خدام للملك ( valets de chambre tapissiers ) ، و دى كانت شغلانه اتوارثتها عيلته اب عن جد. بعد ما اتوفت امه اتجوز ابوه ست تانيه لكن ماعمرتش وياه و ماتت فعاش چان-باپتيست مع ابوه لوحدهم فى شقه فوق " پافيليون دى سينج Pavillon des Singes " فى " شارع سان هونوريه Rue Saint-Honoré " . و اداله ابوه تعليم كويس فى " كوليج دى كليرمون Collège de Clermont " ( دلوقتى ليسيه لويس الاكبر Lycée Louis-le-Grand ) اللى اتعلم فيها عدد من نوابغ فرنسا و منهم فولتير ، و كانت تبع اليسوعيين ( الچيزويت Jesuit ). دكان ابوه كان جنب حتتين بتتعمل فيهم عروض مسرحيه ، " پونت-نوف Pont-Neuf " كان ممثلين الشوارع بيعرضوا فيها أعمال تهريجيه بسيطه ، و " أوتيل دى بورجونى Hôtel de Bourgogne " و ده كان مسرح ملكى بتتعرض فيه تراچيديات و كوميديات جاده. بطبيعة الحال جان-باپتيست كان بيتفرج على تمثليات ممثلين الشوارع و كان بيشوف مسرحيات فى المسرح اللى كان بيروحه مع جده أبو أمه اللى كان بيحب الفن. بعد چان-باپتيست ما خلص المدرسه درس الحقوق فى " اورليان Orléans " و اتلمذ فى دراسة الفلسفه على ايدين " جاسيندى Gassendi " اللى حببه فى الشاعر اللاتينى " لوكريس Lucrèce " فترجم له مع زميله فى الدراسه " هسنو Hesnaut " أشعار ضاعت ترجمتها و مافضلش منها  مش فقرات دسها فى مسرحيتة " عدو البشر ". بعد ما خلص چان-بابتيست دراسة الحقوق اشتغل محامى لفتره قصيره ما اترافعش فيها  مش فى قضيه واحده.
رغم ان ابوه كان عايز يمشى على تقاليد عيلته و يورث ابنه مهنته فى خدمة القصر الملكى لكن چان-باپتيست هجر الفكره سنة 1643 و هو عنده 21 سنه بعد ما قرر انه يتجه للمسرح. بيتقال ان جده أبو أمه " لويس كريسيه Louis Gressé " هو اللى حببه فى المسرح لانه كان بياخده معاه المسارح فكان بيندمج فى المسرحيات و لما بيروح البيت بعد العروض كان بيقعد يفكر فى اللى شافه. وبيتقال ان ابوه اللى كان فظ و بخيل كان معارض انه يشتغل فى المسرح و هدده و عمل كل اللى فى وسعه عشان يمنعه.
فى يونيه 1643 اشترك موليير مع تلاته من أسرة بيچار Béjart ( مادلينا Madeleine و چوزيف Joseph و أخته چنيفيف Genevieve ) و سبعه تانيين و استاذه القديم " چورج پينيل George Pinel " اللى سمى نفسه " لاكوتور La Couture" فى تكوين فرقة مسرحيه اسمها المسرح الباهر " ايلوستر تياتر Illustre " لانتاج و تمثيل مسسرحيات. أقدم وثيقه بيظهر عليها اسمه الفنى " موليير " بترجع لتاريخ 28 يونيه 1644 ، مش معروف ليه چان-باچتيست  مش اسمه لموليير لكن بيتقال انه عمل كده عشان ما يحرجش ابوه اللى كان بيعتبر شغل المسارح عيبه. من الوقت ده وهب موليير حياته للفن بالكامل لحد وفاته بعد تلاتين سنه.
مفيش حد من الفرقه كان ممكن يتسمى ممثل ماعادا " ماديلينا بيچار Madeleine Béjart " اللى كانت ممثله بحق و حقيقى. كونتراكت تكوين الفرقه اتمضى فى چاريس فى ضهرية 30 يونيه 1643 فى بيت ماريا ايفرييه ، و شهد عليه اندريه مارشال محامى البرلمان و مدام ماريا ايفرييه حرم المرحوم چوزيف بيچار و كانت أم مادلينا و اخواتها ، و مدام فرنسيس ليجيون أم عضوة الفرقه كاترينا ديسورييه. البند الرئيسى فى الكونتراكت كان ان اعضاء الفرقه بيتمتعوا بحريتهم و ان من حق أى واحد فيهم انه يسبيب الفرقه وقت مايحب بشرط التبليغ عن نيته قبل ما يسيبها بأربع تشهر ، و برضه كان ممكن الاستغنا عن خدمات أى شخص فى الفرقه بشرط تبليغه قبلها بأربع تشهر. و من الشروط التانيه ان مفيش حد له حق الاعتراض على الدور المسرحى اللى يديهوله المخرج و فى حالة ان المخرج ما اداش ادوار تبقى عملية توزيع الأدوار بالتصويت. ماديلينا كانت الوحيده المعفيه من الشرط ده و كان من حقها تحتار دورها بنفسها زى ماهى عايزه " نظراً لاعتراف الكل بمواهبها العاليه ".
الممثله الموهوبه أم شعر أحمر " ماديلينا بيچار " اللى بيعتقد ان موليير وقع فى غرامها قدرت تقنعه انه يأجر تياترو يعرض فيه مسرحيات الفرقه ، ففضلت فرقتهم تأجر تياترو ورا تياترو و تتصاب بفشل ورا فشل لغاية ما اتراكمت الديون على موليير ، اللى كان مدير الفرقه الفعلى رغم صغر سنه ، و اتسجن بسببها مرتين سنة 1645 ، و من العوامل اللى سببت الفشل ان فى القرن السبعتاشر جمهور المسرح فى باريس كان عدده مش كبير ، و وقت ما ابتدا موليير يعرض مسرحياته كان موجود تياتروهين كبار و مشهورين فى پاريس فكان صعب على موليير انه ينافسهم بمجرد فرقه تمثيل جديده مش مشهوره ، و صحيح ممثلينها كانوا متحمسين لكن كانت بتنقصهم الخبره.
مع ان فرقة موليير كان اسمها " فرقة المسرح الباهر " لكن بدايتها ماكانتش باهره و ما كانش قدام الفرقه  مش انهم تسيب باريس و تروح على الأقاليم. من أواخر سنة 1645 و لمدة ما تقلش عن تلاتاشر سنه لف موليير بفرقته على نواحى ريف فرنسا وقدم عروض. من الفتره بدأ موليير يكتب مسرحيات لفرقته بنفسه. فكتب أول مسرحيته المعروفه " الطبيب الطاير Le Médecin volant " و " غيرة باربويليه La Jalousie du barbouillé " و المغفل L'Étourdi ". فى 1645 موليير قابل " الأمير كونتى Conti " زميله من أيام المدرسه و أعجب كونتى بيه و عرض عليه انه يشتغل سكرتيره لكن موليير رفض بسبب حبه لمهنته و تعلقه بفرقته و لانه كان حريص على استقلاليته.
فرقة موليير كان عدد ممثلينها 25 و ده كان بيعتبر عدد كبير بالنسبه لفرقه متجوله. التنقلات فى الأرياف و بين المدن لتقديم عروض مسرحيه ما كانتش حاجه سهله اياميها ، و كان لازم يكون مع الفرق تصاريح فى العاده السلطات كان بترفض تطلعها و كانت هى اللى بتحدد تمن التذاكر ب انها ماتكونش غاليه على اهل الريف. و مش كده كانت بتحصل منافسات ما بين الفرق و خناقات على ساحات العرض.
موليير قابل فى تجواله فرقه تانيه كان بيرأسها واحد اسمه " شارل دوفريسن Charles Dufresne " كان اكبر منه فى السن و فى الخبره ، و اتكلموا عن دمج الفرقتين مع بعض ، و بعد مشاورات مع ماديلينا وافق موليير فاندمجت الفرقتين و بقى موليير هو الرئيس الروحى و دوفريسن الرئيس الادارى. دمج الفرقتين كان مفيد لفرقة موليير اكمن فرقة ديفوريسن كانت بتتمتع بحماية " دوق دى اپيرنون duc d'Épernon " و دى كانت حاجه مهمه اياميها لانها كانت من جهه بتدى ورقة تعديه للفرق المتنقله ، و من جهه تانيه كانت بتحميها لان ايامياها ما كانتش فيه حمايه قانونيه للفرق المتجوله.
مثلت الفرقه تراچيديات و كوميديات و مسرحيات للكاتب كورنيل ، الكوميديات كانت عباره عن تمثليات قصيره فى العاده عن مواضيع مش محتشمه و فيها كلام فظ كان بيعجب جمهور الارياف اللى ما كانش ميال للتراچيديا. موليير اللى كان بيحب يمثل التراچيديات اكتشف ان التراجيديا مش مناسبه ليه بعكس الكوميديا اللى بيتقبلها منه الجمهور، و انه اتخلق للكوميديا مش للتراچيديا.
فترة التجوال دى مااتعثرش ليها على تواريخ محدده ، لكن سجلات المجالس البلديه و الكنايس بتوضح ان فرقة موليير قدمت عروض هنا و هناك زى فى نانت Nantes سنة 1648 ، و فى تولوز Toulouse سنة 1649 ، و قدمت عروض فى ليون Lyons بطريقه متواصله من اواخر 1652 لحد صيف 1655 و فى 1657 ، و فى مونپيلييه Montpellier فى 1654 و 1655 ، و فى بيزييه Bézier فى 1656. مفيش شك ان الجولات دى لعبت دور كبير فى حياة موليير الفنيه و اديته خبره كمدير فنى و فى التعامل مع المؤلفين و الممثلين و الجمهور و السلطات و كمان فى تثقيل موهبته فى ملاحظة الناس اللى بقوا شخصيات و نماذج بشريه فى مسرحياته ، و بيتقال انه و هو فى بيزيه كان بيروح يقعد عند واحد حلاق اسمه " جيلى Gély " عشان يتفرج على وشوش الزباين و يسمع كلامهم و حكايتهم ، فلما رجع باريس سنة 1658 كانت خبرته و قدراته الفنيه متينه. أول مسرحيتين معروفين لموليير من الفتره دى هما " المغفل L'Étourdi ou les Contretemps " و قدمها فى ليون سنة 1655 و " خناقة حب Le Dépit amoureux " و قدمها فى بيزييه سنة 1656.
مع مرور الوقت اتحسن اداء فرقة موليير و بقى الممثلين عندهم خبره و ثقه فى النفس ، و فى يوم من الأيام فى سنة 1658 و الفرقه فى " روان " حضر الكاتب " پيير كورنيل Pierre Corneille " مسرحيه قدمتها الفرقه و عبر ليهم عن اعجابه بالأداء و بالممثله الجميله " مودموزيل دو پارك Mlle du Parc " اللى ألف لأجل عيونها بعد كده " ماركيزة المحطه " ( اسمها الأصلى كان ماركيزا-تريزا دو جورلا Marquise-Thérèse de Gorla ) . زيارة كورنيل اللى ماكانتش متوقعه كانت فاتحة خير على موليير و فرقته و تبعها رجوعهم لپاريس كممثليين حقيقيين مش مجرد هواه.
الحظ جه لموليير و هو فى اورلين لما وصلته دعوه من " فيليپ دوق اورلين Philip duc d'Orléan " أخو الملك لويس بانه يعمل عروض فى پاريس ، و باب الشهره اتفتح له فى عصرية يوم 24 اكتوبر 1568 لما قدم تراجيديا " نيكوميد Nicomede " تأليف الدراماتيست " كورنيل Corneille " فى صالة الحرس فى سراية اللوفر قدام الملك لويس الاربعتاشر. بعد ما خلصت المسرحيه موليير وجه كلامه للملك و قال : " ميرسى على حضور عرض فرقتنا المتواضع ، و ارجو انك تسامح الهفوات اللى بتحصل وقت التمثيل " ، و بعدين طلب السماح بتقديم عرض مسلى ، و لما قال كده عليت الأصوات فى الصاله تنادى بتقديم " الدكتور العاشق Le Docteur amoureux " ، فوافق الملك و اتمثلت المسرحيه اللى كانت من تأليف موليير و مثل فيها دور الدكتور و ابدع فيه و نال اعجاب الملك و الموجودين. وصف موليير مسرحية " الدكتور العاشق " بانها كانت عمل بسيط اداله شوية شهره عند جمهور المسرح. نجاح موليير فى اللوفر طوالى خلاه محبوب عند الاسره الملكيه و سمح له الملك لويس بالاستقرار فى باريس و تقديم مسرحياته ، و بقى فيليپ دوق اورلين راعيه، لكن مش معروف بالظبط درجة رعاية الدوق لموليير لكن الرعايه دى استمرت سبع سنين لغاية ما الملك لويس نفسه بقى هو راعى فرقة موليير اللى اتسمت " فرقة الملك Troupe du roi". التطورات دى ادت شهره للفرقه و پريستيج جامد ، فبقت بتتعزم لعرض مسرحيات فى قصور النبلا و كبار رجال الدوله و بقى الممثلين بتتقدم ليهم مساعدات ماليه لكن المساعدات دى كانت فى العاده وعود و على الورق بس مش أكتر من كده ، فكان موليير لازم يكافح و يناضل و ينافس عشان فرقته تقدر تستمر. أول مره اتشار لفرقة موليير فى الجرانيل كان فى 15 فبراير 1659 لما أشاد " لورييه " محرر جورنال " الهة تاريخ الشعر و الأدب " بفرقة موليير و وصف موليير بالممثل الاولانى فى الفرقه من  مش ذكر اسمه و قال ان " الفن الكوميدى بقى من الفنون المعترف بيها بجداره ".
من الشخصيات المهمه اللى انضمت لفرقة موليير بعد رجوعها لباريس كان الممثل " لاجرنج La Grange ". اهمية لاجرنج مش فى التمثيل لكن فى انه بعد ما انضم للفرقه بقى يكتب مذكرات يوميه عن الفرقه و ده ادى فكره كبيره للمؤرخين عن الاحداث اللى مرت بيها الفرقه.
من وقت رجوع موليير لپاريس كل المعروف عنه مرتبط بس بنشاطاته كمؤلف و ممثل و مدير مسرحى ، ده رغم المحاولات اللى عملها عدد من المؤرخين الفرنساويين عشان يتعرفوا على حياته الشخصيه عن طريق تحليل مسرحياته ، لكن استنتاجاتهم كانت بالأحرى عن " ايه اللى ممكن يكون موليير عمله فى حياته " مش " ايه اللى عمله موليير بجد فى حياته ". للأسف مفيش معلومات عن حياة موليير  مش شوية تخمينات و قصص مش حقيقيه. و رغم ان موليير كان من  مش شك مؤلف كبير لكن ما كانش أديب بالمعنى المعروف. موليير كتاباته كانت قليله ب صعب يتقال انه كان اديب و انه كتب للنشر. مسرحيات موليير كانت معموله للمسرح بس ، و ساب سبع مسرحيات من  مش نشر ، و عمره ما نشر مجموعه مسرحيه ، و ما كانش - على حسب المعلومات الموجوده - بيهتم باعادة قراية النصوص اللى كتبها. الكوميديا بالنسبه لموليير كانت بتتكتب للتمثيل على المسرح مش للقرايه. من ناحيه تانيه، موليير ماكانش عنده وقت يخليه يقعد يفكر و يخطط للى حايكتبه. المنافسه و الصراع للبقاء كانوا اساس كل حياة موليير الفنيه ، و قدر بقدراته انه يكسب المنافسه تقريباً بمجهوده هو بس ، و قدر يحافظ على فرقته و استمراريتها بقدراته الشخصيه الفذه.
پاريس وقت مارجعت فرقة موليير ليها كان فيها تلت فرق بتعرض مسرحيات بصفه دايمه هى " فرقة سكارموش الايطاليه la troupe italienne de Scaramouche " ، و مسرح بولوت ، و اوتيل دى بورجونى l'Hôtel de Bourgogne . اوتيل دى بورجونى كانت بتتلقب بـ " الفرقه الملكيه " و بتاخد اعانات دوريه من الدوله و بالتالى كانت الفرقه المنافسه الحقيقيه. اياميها ما كانش فيه حاجه اسمها " حقوق تأليف " و أى فرقه كانت ممكن تاخد أى نص على مزاجها و تمثله من  مش موافقة صاحبه. فرقة موليير بقت بتشارك تياترو " پيتى-بوربون مع " فرقة سكارموش الايطاليه " و كانت العلاقات مابين الفرقتين كويسه. الفرقه الطليانيه سابت پاريس بعد شويه و رجعت ايطاليا فبقى تياترو الپيتى-بوربون مافيهوش  مش فرقة موليير اللى كانت بتضم وقتها : موليير Molière ، و ماديلينا بوچار Madeleine Béjart و أخواتها جوزيف بوچار Joseph Béjart و لويس بوچار Louis Béjart ، و المودموزيل الحلوه " دو پارك Du Parc و جوزها جرو رينيه Gros-René ، و شارل دوفريسن Charles Dufresne ، و المومدموزيلات دى برى de Brie و ايرميه ، و كان فيه موظف اسمه " كروازاك " كان بيعمل كذا حاجه منها اعادة كتابة الأدوار ، و تلقين الممثلين وقت العرض ، و ساعات كان بيطبل ، و كان بيراجع المعونات و بيراقب بيع التذاكر ، و فى الاحتفالات كان بيقف على بوابة التياترو عشان يرحب بالجمهور ، و كان هو الوحيد اللى ماهيته ثابته 2 ليفر يوماتى. بقية أعضاء الفرقه كانت مرتباتهم من تقسيم الفلوس اللى بتفيض بعد خصم المصاريف.
أول مسرحيه عرضها موليير فى پاريس كانت كوميديا " المتحذلقات السخيفات Les précieuses riddicules " اللى اتهكم فيها على طايفه من الستات الارستقراطيات اللى كانوا بيعملوا صالونات ادبيه ، لكن لسؤ بخته شله من الستات الارستقراطيات ، من ضمنهم ماركيزه من بلاط الملك لويس اسمها " مدام دى رامبويليه Madame de Rambouillet " و دى كانت ست منفوخه شايفه نفسها من أصحاب الذوق الرفيع فى پاريس ، حسوا انهم اتهانوا. الكوميديا دى نجحت لدرجة ان موليير ضاعف تمن تذاكر الدخول ، و نالت المسرحيه اعجاب الملك لويس بعد ما عرضتها الفرقه عليه فى القصر ، لكن تهكمه على الارستقراطيات اللى كان من ضمنهم مدام دى رامبويليه اتسبب فى معاداتهم ليه و قدرت مدام دى رامبويليه هى و ألاضيشها الارستقراطيين انهم يوقفوا عرض المسرحيه لمدة اسبوعين .
من المحتمل ان العرض الاولانى لمسرحية " المتحذلقات السخيفات " كان فى تياترو " پيتى-بوربون Petit-Bourbon " اللى كان ملحق باللوفر. لكن فى 11 اكتوبر 1660 تياترو پيتى-بوربون اتهد فجاءه من  مش انذار مسبق لموليير بانه حايتهد و المحتمل ان مدام دى رامبويليه كانت ورا الموضوع عشان تطفشه من پاريس . مسيو " دى راتابون " اللى كان بيشرف على المبانى الملكيه امر بهد التياترو و اتحجج بان الهد كان مفيش مفر منه لتوسيع صالات اللوفر التانيه. موليير فى الموقف الصعب ده اتماسك و اتصل بالأمير فيليپ عشان يساعده فطلع الملك لويس قرار بنقل فرقة موليير لصاله فى " پاليه-رويال Palais-Royal " كان بناها " ريتشلو Richelieu " كتايترو. لكن لان الصاله كانت كبيره و مش مناسبه اضطر موليير انه يوضبها و ي مش شكلها لكن لما راحوا ينقلوا الديكورات و الاكسيسوارات من الپيتى-بوربون المهدود اتضح انها كلها اتكسرت. و لان مصايب قوم عند قوم فوايد حاولت فرق بورجونى و بولوت انهم يستغلوا الموقف و يغروا ممثلين موليير بالانضمام لفرقهم لكن الممثلين اتضامنوا مع موليير و رفضوا انهم يسيبوه ، و كتب لاجرنج فى مذكراته : " كل الممثليين كانوا بيحبوا مسيو دى موليير لانه كان بيعاملهم بطيبه و شرف و ما كانش عمره بيتأخر فى تقديم مساعدات ليهم مهما كانت و عشان كده قرروا انهم يشاركوه فى مصيره و بلغوه انهم مش حايتخلوا عنه مهما كانت الاغراءات و مهما كانت المرتبات اللى اتعرضت عليهم عاليه ". الوحيدين اللى سابوا فرقة موليير لكن قبل الأزمه دى كانت الممثله " دو پارك " و جوزها " جرو رينيه " و انضموا لفرقة بولوت و السبب كان حصول مشاكل فى الفرقه على توزيع الأدوار. الفرقه كانت كمان ضاع منها " چوزيف بيچار " بسبب وفاته فى 25 نوفمببر 1658 و ما قدمتش الفرقه حفلات لمدة اسبوع كحداد عليه.
حاول موليير انه يراضى الارستقراطيات اللى اتقمطوا منه بسبب " المتحذلقات السخيفات " فقدم مسرحية جيلبير " المتكلفه الحقيقيه و المتكلفه الكاذبه " لكن المسرحيه دى ما نجحتش و استمر الهجوم عليه و اتقال عنه انه من ممثلين التراچيديا الفاشلين و انه مش نافع فى حاجه و انه مجرد مزيكاتى بلياتشو تعبان ، و اكتر من كده طلعوا ناس ادعوا انهم هما صحاب " المتحذلقات السخيفات " و ان موليير سرقها منهم. لكن فى مايو 1660 عرض موليير مسرحية " سجاناريل، أو أبو قرون الوهمى Sganarelle ou le Cocu imaginaire " و نالت نجاح كبير و اتعرضت 34 مره و مدحتها الجرانيل و قالت من ضمن ماقالت : " الكوميديا دى اتربعت على عرش المسرح و هى افضل كوميديا اتعرضت لغاية دلوقتى ". بعد كده قدم موليير فى فبراير 1661 الكوميديا البطوليه " دون جارسيا دى نافار، أو الأمير الغيور Dom Garcia de Navarre, ou le prince jaloux " لكن فشلت فشل كبير و فرح عدوينه لكن فشلها كان حافز ليه انه يتجه للكوميديا الكامله و يبدأ فى تحضير مسرحية الميسأنتروپ " عدو البشر Le Misanthrope ".
الفتره اللى جت بعد الفشل الكبير اللى صاب مسرحية " دون جارسيا " عرضت فرقة موليير فيها عروض قديمه لغاية ما اتجهزت مسرحية " مدرسة الأزواج L'École des maris " اللى اتعرضت اول مره فى 24 يونيه 1661 و نجحت نجاح كبير و اتملا التياترو بالجمهور. موضوع مدرسة الزواج بسيط و مافيهوش تعقيدات و بينصب كله على الطباع لكن فيه رساله انسانيه كبيره كانت اياميها جديده على الناس. ابطال المسرحيه أخين واحد اسمه " سجاناريل Sganarelle " و التانى اسمه " اريست Ariste ". و مع انهم اخوات لكن طباعهم متناقضه ، " سجاناريل " شخص طبعه خشن و مغرور و مفيش حاجه عاجباه و فوق كده عايش على تقاليد باليه على عكس " اريست " اللى اخلاقه كويسه و بيطلب الاحترام و التقيد بالشرف الانسانى و بالتعامل الاخلاقى مع كل الناس بما فيهم الضعفا و الستات و الاطفال و بيرفض الاكراه و بيفضل استبدال اخلاق الخشونه و الاكراه بأخلاق عقلانيه خيره فيها تيلورانسيه. الكلام ده اياميها كان حاجه جديده و كان مش سهل انه يتقال ، لكن الجمهور اتقبله و استمتع بيه و شاف فى شخصية " اريست " و كلامه نكهه  مش نكهة مواعظ الوعاظ. موليير فى المسرحيه دى هاجم الاستبداد الأسروى و فى العاده قهر الضعفا فى الاسره و القسوه و الخشونه. موليير مثل دور " سجاناريل " ، و ظهرت فى المسرحيه لأول مره ممثله صغيره كانوا بيدلعوها باسم " مينا " و دى كانت " ارماندا بيچار Armande Béjart " اللى اتجوزها موليير بعد كده. نجاح " مدرسة الأزواج " محت بالكامل الفشل اللى اتصابت بيه مسرحية " دون جارسيا ".
فى پاليه-رويال اتمثلت كل مسرحيات موليير الپاريسيه اللى بدات
من سنة 1662. صالة پاليه-رويال بقت بتشارك فيها فرقه سكارموش الطليانيه بتقدم مسرحيات تلت تيام فى الاسبوع فكانت فرقة موليير فى الأيام دى بتروح تقدم عروض خاصه فى أماكن تانيه بره پاريس بمسرحيات كتبها موليير مخصوص و كان منها النسخه الاولى من مسرحية " ترتوف " اللى عرضها فى فيرساى Versailles.
فى الفتره دى بقى فى پاريس ست فرق مسرحيه منها " المودموزيل " فى سان چيرمان ، و " المسرح الأسپانى " و كان بيضم رقصات ، و فرقة " سكارموش الايطاليه " اللى رجعت پاريس تانى.
فى 26 ديسمبر 1662 عرض موليير مسرحيته الكوميديه الخالصه " مدرسة الزوجات L'École des femmes " لأول مره و اتسببت المسرحيه فى أزمه بسبب موضوعها اللى هز الجمهور وخلاه يعتبرها دليل على ان موليير ماعندهوش حاجه مقدسه اكمن المسرحيه اتهكمت على تقاليد اجتماعيه كانت راسخه فى المجتمع الفرنساوى ، ده رغم ان نقاد كبار اعتبروها من احسن مسرحياته. المسرحيه دى بتنتمى لـ " الكوميديا الرفيعه " و فيها دافع موليير عن الستات و فى حقهم فى اختيار جوازهم. الأزمه اللى سببتها المسرحيه اتعرفت باسم " نزاع مدرسة الزوجات La querelle de L'École des femmes ". المسرحيه كانت مبنيه على مسرحيه كتبها المؤلف " پول سكارون Paul Scarron " كان اقتبسها سنة 1655 من روايه اسپانيه ، و لغاية نص مارس 1663 كانت اتعرضت 30 مره و بعد استراحه قصيره اتعرضت من تانى 32 مره  مش عروضها الخاصه فى قصور النبلا. نجاح المسرحيه خلا كتاب تانيين يحسوا بالغيره من موليير و لحد الكاتب الكبير كورنيل بقى يكتب تراچيديات يستهزاء فيها من موليير.
فى 23 يناير 1662 ، فى بيت ماريا ايرفيه ، اتمضا كونتراكت جواز چان-بابتيست بوكلين دى موليير و الممثله " ارماندا جريزيندا كلير اليزابيت بيچار Armande-Grésinde-Claire-Élisabeth Béjart " . موليير كان عنده وقتها اربعين سنه و ارماندا كانت اصغر منه بحوالى عشرين سنه. اتقال فى الوثايق ان ارماندا كانت بنت زميلته فى الفرقه " ماديلينا بيچار " لكن فيه معاصرين للجوازه ذكروا انها كانت بنتها. موليير كان بيعرف ارماندا من وقت ماكانت طفله صغيره أيام ما كانوا بيدلعوها باسم " مينا " و كان هو كمان بيدلعها و بيعلمها الكلام و الكتابه و كانت " مينا " بتسميه " جوزى ". فكانوا الموجودين و موليير بيضحكوا من قولها.
فى 20 فبراير 1662 ، و كان يوميتها يوم عيد اعتراف الصوم الكبير ، موليير و ارماندا اتجوزوا كنسياً فى كنيسة " سان چيرمان لوكسيروا Saint-Germain-l’Auxerrois " . و بعد العرض المسرحى ليلتها راحت الفرقه كلها على بيت موليير و ارماندا و احتفلوا بجوازهم و قال الشاعر شانيل قصيده وصف فيها ارماندا بغصن اخضر جميل متعلق فى شجره عملاقه.
موليير خلف من ارماندا تلت عيال كان اولهم ولد اسمه " لويس " اتولد سنة 1664 و اتبنى تعميده الملك لويس نفسه ، لكن اتوفى بعد تمن تشهر و نص. من التلت عيال اللى خلفوهم ما كبرش منهم  مش بنت واحده هى " اسپريه-ماديلينا Esprit-Madeleine " اللى اتوفت سنة 1723. لكن الجوازه دى ما كانتش جوازه سعيده و كانت حياة موليير و ارماندا كلها مشاكل و خناقات ، مش بس اكمن كان فيه فرق كبير فى السن بين الاتنين ، لكن لان كمان ارماندا كان فيها طيش و تفاهه ما تناسبش موليير ، و كتر القيل و القال و اتشبه موليير ببطل مسرحيته " سجاناريل Sganarelle " ، و انتشرت اشاعات و قصص بقت بتمس " ماديلينا " أم أو أخت ارماندا و حبيبة موليير بتاعة زمان ، و لدرجة ان " مونتفلورى Montfleury " الممثل فى فرقة " بورجونى " المنافسه لفرقة موليير بعت جواب للملك لويس قال له فيه ان موليير اتجوز بنته ارماندا اللى خلفتها ماديلينا من علاقه مش شرعيه بيه. اعداء موليير اشاعوا ان موليير اتجوز بنته و موليير شاف ان السكوت من دهب و فضل السكات و عدم الرد على عدوينه. على كل الأحوال الجوازه دى ما كانتش مناسبه لموليير و كانت سبب فى تكدير حياته و لخبطتها ، و حاول انه يبعد حياته الشخصيه و مشاكله مع مراته عن شغله المسرحى عن طريق الانهماك فى الكتابه و التمثيل ، فالف مسرحيات ورا بعض بسرعه منهم تلت مسرحيات كتبها فى النص الأولانى من سنة 1668.
فى يونيه 1663 رد موليير على منتقدين مسرحيته " مدرسة الزوجات " بمسرحيه اسمها " انتقاد مدرسة الزوجات La Critique de "L'École des femmes " اتهكم فيها على المنتقدين اللى طلعهم فى صورة جماعه من الناس مجتمعين فى بيت للعشا بعد ما شافوا مسرحية " مدرسة الزوجات " ، و ردت فرقة بورجونى على موليير بمسرحية " ثأر الماركيزات La Vengeance des Marquis ". موليير ظهر بنفسه من  مش ما حد يتوقع فى مسرح دى بورجونى و اتفرج على المسرحيه اللى بتهاجمه و هو متماسك و سقف كذا مره للحاجات اللى عجبته ، و بعدين فى الأخر قام و شاور بعصايته و مشى و ابتدا يجهز رده بمسرحية " ارتجالية فرساى L'Impromtu de Versaille " اللى عرضها فى اكتوبر. " انتقاد مدرسة الزوجات " و " ارتجالية فيرساى " كانوا مسرحيات نقاش من فصل واحد.
فى مايو 1664 اتنست ضجة " مدرسة الزوجات " بسبب ظهور ضجه اكبر و أعنف بعد ما عرض موليير فى فيرساى مسرحيته " ترتوف، أو المنافق Tartuffe, ou L'Imposteur " و دى مسرحيه عملت فرقعه كبيره و اتسببت له فى مشاكل كبيره مع الكنيسه و القسسه  ان الموضوع كان بيناقش النفاق الدينى بطريقه كوميديه. عرض موليير " ترتوف " فى جناين فيرساى فى يوم احتفالات " تسالى الجزيره الساحره " ، و هاجت الكنيسه و القسسه بعد عرض المسرحيه و طالب قسيس بحرق موليير بالحيا. اتكتب فى سجلات القصر الملكى ان " رغم انان مسرحية مسيو موليير موجهه ضد المنافقين ، و كانت مسليه جداً، لكن الملك شاف ان فيه تطابقات خارجيه كتيره بين اللى ماشيين على الطريق الربانى الحقيقى و غيرهم من أصحاب القلوب الكدابه ... و جلالته ماقدرش يشوف تمييز بين النوعيتين، ده رغم ان مفيش أى شك فى حسن نية المؤلف، وعشان كده الملك قرر وقف عرض المسرحيه على الجمهور، و هو نفسه ماشافش عرض المسرحيه عشان ما يظهرش حضوره انه تحريض لمشاهدتها عن طريق ناس ممكن ميقدروش يمحصوا فيها كويس و بالتالى مش حايدركوا المعنى اللى قصده المؤلف ". بكده انتهى الموضوع بوقف عرض المسرحيه و اتعملت نسخه تانيه ، لكن الكنيسه و القسسه فضلوا معاديين لموليير طول حياته و لحد بعد مماته و ماحماهوش منهم  مش الملك لويس نفسه. الملك لويس فى الواقع منع عرض المسرحيه لكن مامنعش قرايتها كنص. موليير قرا اجزاء منها للكاردينال " كيجى " مبعوث بابا الفاتيكان و قت زيارته للملك. الكاردينال ماشافش حاجه وحشه فى اللى قراه موليير فى حضور الملك و بالعكس عجبه. لكن الكنسيه فى فرنسا منعت قرايتها كمان بعد ما أصدر كبير الأساقفه " هاردوين Hardouin " بيان شجب فيه المسرحيه و وصف موليير بانه بيستهزأ و بيتهكم على كل حاجه محببه بالنسبه للمؤمنين ، و امر بتجريم قرايتها و لو لحد بطريقه شخصيه ، و هدد بحرمان اللى يقراها من الكنيسه. و بعد البيان خرج القساوسه و الدعاه فى شوارع و أحياء پاريس للتنديد بالمسرحيه " الكافره " هى و اللى كتبها.
موليير ما هاجمش المسيحيه لكن اتهكم على طايفه من رجال الدين المنافقين اللى بيستغلوا الدين لمصالحهم. لكن رد القسسه ما كانش على مستوى الفكره اللى عرضها موليير لكن واجهوه على مستوى اوسع و أشمل باتهامه بانه كافر و عدو للمسيحيه عشان يقدروا يقضوا عليه و يخلصوا منه.
رغم التهديدات الجامده استمر موليير فى تكملة مشواره الفنى من  مش ما يتزعزع و قدم مسرحية " دون چوان " اللى زادت الطينه بله و اللى ختمها بتدخيل البطل الكافر النار لكن بعد ما بهدل واتهكم و نكت على الجمهور. استقبلت الكنيسه و القساوسه المسرحيه بكراهيه كبيره و اعتبروها الأخت الكبيره لمسرحية " ترتوف " الممنوعه. رغم انان موليير كان متوقع نجاح المسرحيه دى مادياً لكن المسرحيه دى فشلت مادياً و اتوقف عرضها لاسباب غامضه بعد العرض الخمستاشر و ما اتعرضتش تانى و لا لحد موليير طبعها رغم انها من أعظم مسرحياته. أول مره اتعاد تمثيل المسرحيه كان بعد حوالى خمسه وسبعين سنه من  موت  موليير.
القسسه بقدرتهم على منع " تورتوف " و " دون چوان " أثبتوا انهم اقوى طبقه فى فرنسا وقتها و ان الملك كان بيخاف منهم و بيعملهم ألف حساب ،  ان اعداء موليير من الطبقة الارستقراطيه مانجحوش فى اللى نجح فيه الرهبان و القسسه و ما قدروش يمنعوا مسرحيات اتهكمت عليهم.
احتشدت قوى الظلام الخايفه من الحريه الفكريه و معاهم الحاقدين ضد موليير. أعداء موليير كانوا كتير و كان منهم الكاتب الكبير " فرانسوا فيليون " اللى حرض كبير الأساقفه عليه و كتب له بان موليير " عدوانى و مقزز و مش عادل و شرير و كسول و محتال بيعادى عمل الخير ". لكن العدوين الرئيسيين كانوا رئيس الأساقفه و كاهن من كنيسة فارفولامى اسمه " پييرول " ، و قسيس اسمه " رولييه " ، و محامى البرلمان " ريشمون " ، و " أمير كونتى " اللى كان زميل موليير و صاحبه ، و فوقيهم " آنا النمساويه Anne d'Autriche " أم الملك لويس. و دى كانت عصبه جامده صعب تحديها. الكاهن فارفولامى اتهم موليير بالكفر و حاول انه يخلى الملك لويس يرفع عنه حمايته و طالب بحرق موليير بالحيا. ريشمون محامى البرلمان كتب بعد عرض " دون چوان " ان موليير بيتهكم على الدين و بيروج للاباحيه الفكريه ، و امير كونتى اتسائل : " فيه مدرسه الحاديه أوضح من كده ؟ ". القسيس رولييه ألف كتاب اسمه " الانسان المبجل، أو التحقيق الانسانى الأرقى الذى ارتقى الى مجده الأبدى ". فى الكتاب ده القسيس مدح الملك لويس و نافقه ب بطولات زى " الملك الخالد " و " أقدس ملوك العالم " ، لكن فى الحقيقه كان كل غرضه انه يتخلص من موليير بالقتل أو الحرق عشان يبقى عبره لغيره من الكتاب المارقين. الملك لويس ما أهتمش بكلام القسيس رولييه و لا اقتنع بيه ، لكن بعد كل الهجمات على موليير ابتدا يقلل حمايته ليه ، رغم انه بعد عرض مسرحية " دون چوان " قال ان عقاب بطل المسرحيه فى أخر المطاف كان كويس ، و رغم انه منح فرقة موليير اسم " فرقة بالى رويال الملكيه " فى أغسطس 1665. بعد الهجوم اللى اتعرضت له مسرحية " دون چوان " موليير اقتنع بان مفيش أى مجال للدفاع عن المسرحيه وحمايتها فابتدا يركز جهده مع الملك عشان يسمح له بعرض " ترتوف " لكن فشل. و استغل موليير مره غياب الملك عن باريس وقت ماكان موجود فى ليلييه على راس جيشه ، ف مش عنوان المسرحيه من ترتوف ل " النصاب " و  مش اسم البطل لاسم " بانيلوف " ، لكن اللعبه مانطلتش على السلطات و بعد عرضها مره واحده اتمنعت بحجة انها مسرحيه جديده و مش ممكن عرضها فى غياب الملك.
استمرت مشاكل موليير مع السلطات و الكنيسه و لانه مبقاش بيلاقى مؤلفين يمدوه بنصوص ابتدا يزود كتاباته. فى سنة 1664 ابتدا يعرض مسرحية " لا تيبيد La Thébaïde " من تأليف "چان راسين Jean Racine " ، لكن بعد سنه راسين اتنكر لموليير و ادا تراچيديته " اسكندر الاكبر Alexandre le Grand " لفرقة بورجينى المنافسه و انتزع من فرقته ممثلين منهم ممثله مهمه هى " المودموزيل دو بارك Mlle du Parc " ، فكانت حركه ضرت موليير اللى كان عمال يناضل ضد السلطات فى نفس الوقت. الرعايه الملكيه كانت متقلبه و السرايه كانت عايزه أعمال فنيه خفيفه مش مسرحيات عظيمه ، و الوعود بالمنح كانت فى العاده بالقول بس من  مش موليير و فرقته مايقبضوا حاجه و الكنيسه فى نفس الوقت كانت عماله تحاربه عشان تمنع مسرحياته اللى ماجاتش على هواها. فى الظروف دى مستقبل الفرقه بقى مذبذب. فى الأربعتاشر سنه اللى قضاها موليير فى باريس قدم على مسرحه 95 مسرحيه منهم 31 مسرحيه كتبها بنفسه و كان هو اللى بيقوم بدور البطوله. فى موسم واحد هو موسم 1555-1667 موليير كتب خمس مسرحيات ، و من الخمس مسرحيات دول ما نجحتش  مش مسرحيه واحده هى " طبيب رغم أنفه Le Médecin malgré lui ".
مسرحية " عدو البشر Le Misanthrope ou l'Atrabilaire amoureux " عرضها موليير قبل " طبيب رغم أنفه " ، و اتعرضت أول مره فى 4 يونيه 1666 بعد ما قعد موليير يجهز فيها لمدة سنتين ، لكن مالقتش نجاح  مش عند جمهور محدود اعتبرها كوميديا قيمه. المسرحيه مش معروف ليها مصدر اقتبست منه و قصتها و بنائها بسيط وقام فيها موليير بدور البطوله. موليير كان حط امل كبير على نجاح المسرحيه بعد وقف عروض " ترتوف " و " دون چوان " ، لكن الجمهور استقبلها بتحفظ و بنوع من الوجوم ، و ما خلقتش اى مناقشه ، و ولا حد هاجمها و لا حد أيدها و مكانلهاش أى رد فعل فى الجرانيل ، و جايز اعداء موليير قصدوا انهم ما يلفتوش نظر حد ليها كونها مسرحيه حياديه مفيهاش حاجه تمكن حد من مهاجمتها زى ما حصل مع ترتزف و دون چوان. بعد ماخلص العرض التانى موليير ادرك ان شعبيتها بتقل عند الجمهور فابتدا يكتب كومييا جديده سماها " دكتور رغم أنفه ". رغم كده نقاد كبير بيعتبروا " عدو البشر " أحسن مسرحيات موليير. فولتير وصف " عدو البشر بانها " كوميديا اتعملت عشان الأذكيا من الناس، يعنى الصفوه، مش عامة الناس ". الكوميديات التلاته " ترتوف " و " دون چوان " و " عدو البشر " بيمثلوا ثلاثيه ضد النفاق و اللامساواه و طوايف النبلا المبتذلين و رجال الدين المنافقين و مساوىء انسانيه كتيره.
فضل موليير يألف و يمثل و ما بين 1667 و سنة وفاته 1673 قدم 13 مسرحيه من تأليفه. مابين 1666 و 1668 عرض مسرحيات " عدو البشر " ، و " طبيب رغم أنفه " ، و " ميليكيرت Mélicerte " ، و " الرعوية الكوميدية Pastorale comique " ، و " السيسيلى ( الصقلى )، أو الحب هو الدوا Le Sicilien ou l'Amour peintre " ، و " أمفيتريون Amphitryon " ، و " چورج داندان، أو الزوج الحائر George Dandin ou le Mari confondu ".
أخر مسرحيه عرضها سنة 1668 كانت " البخيل، أو مدرسة الكذب L'Avare ou L'École du mensonge " اللى اتقدمت أول مره فى 9 سبتمبر 1668 ، و بيتقال انه استوحى شخصية بطلها البخيل من شخصية أبوه اللى كان معروف بالبخل و الفظاظه. كوميديا " البخيل " صورت طبع البخل بعمق بطريقه فيها استهزاء و تهكم و لولا انها كانت كوميديه كانت ممكن تتحول لدراما للشر. بطل الكوميديا " هارپاجون Harpagon " اللى قام بدوره موليير ، شخص صعب ما اتبقيتش فيه خصال انسانيه و سيطر عليه الجشع و حب الفلوس. الخصلتين اللى سيطروا عليه كانوا جمع المال و البخل لدرجة انه لما عاز يتجوز شابه صغيره قعد يحسب فيها بطريقه بينت ان جشعه و بخله كانوا اقوى من اللى عايزه. نموذج شخصية هارباجون بتوضح طريقة موليير النموذجيه فى بناء شخصياته اللى بتسيطر على كل شخصيه منهم خصله واحده معينه أو حاله سيكولوچيه فريده. الخصله المسيطره على هارپاجون كانت البخل. موليير ما قدمش فى أى كوميديا من كوميدياته نقد عميق و ثاقب للبرجوازيه زى ما عمل فى " البخيل " اللى بين فيها ان سلطان المال بيخلق النرجسيه و الانانيه و الغباء الشخصى. المعاصرين استقبلوا المسرحيه ببرود و ده كان سبب وقف عرضها بعد مده قصيره. لكن موليير بسرعه اندمج فى " ترتوف " بعد ما اتسمح بعرضها تانى فى بداية فبراير 1669. اتعرضت " تورتوف " فى تياترو " پاليه رويال " بعد ما اتوقف عرضها خمس سنين و نجحت نجاح كبير بسبب شهرتها و اتملا التياترو كله بالجمهور فى الاربعين مره اللى اتعرضت فيهم، و بطبيعة الحال ابتدا هجوم جديد من القسسه على موليير.
مابين 1669 و 1670 قدم موليير تلت مسرحيات جداد من تأليفه ، " مسيو دى پورسوناك Monsieur de Pourceaugnac " ، و " العشاق العظماء Les Amants magnifiques " ، و " البرجوازى النبيل Le Bourgeois gentilhomme " الأخيره كانت باليه كوميدى لحنه الموسيقار " چان-باپتيست لولى Jean-Baptiste Lully " اتعرض اول مره فى 14 اكتوبر 1670 قدام الملك لويس فى عرض خاص فى " شاتو دى شامبور château de Chambord ". المسرحيه اتعملت بطلب من الملك لويس لان فى خريف 1669 جت سفاره تركيه لپاريس و ما عجبش الملك السلوك المتعجرف بتاع السفير التركى " سليمان أغا " ، فطلب من موليير و لولى انهم يعملوا كوميديا موسيقيه راقصه يمسخروا فيها الاتراك فعملوا التراچيديا الكوميديه الراقصه دى و طلعوا فيها تشريفات تركيه تفطس من الضحك. قصة المسرحيه ان " مسيو چوردان Monsieur Jourdain " حب انه يعلى مراتبه لمصاف النبلا و يتقرب من البلاط الملكى فقعد يحسن من مستواه الاجتماعى ، فجاب مدرسين مزيكا و رقص و فلسفه و مبارزه يعلموه و جاب خياط يعمله هدوم تظهره بمظهر النبلا ، و فى الغضون دى جماعه من معارفه ضحكوا عليه و قالوله ان ابن الأغا الاكبر سلطان العثمانليه بعد ما سمع عنه الكتير أعجب بيه جداً و بقى نفسه يناسبه بتجويز ابنه من المدموزيل " لوسيل " بنته ، وانه لو افق حا يديه لقب " ماماموشى Mamamouchi " و قالوله ان ده لقب عظيم معناه " باشا " ففرح و اتملى نرجسيه و هما اتنكروا بلبس العثمانليه و نصبوه " ماماموشى ". بعد العرض ما خلص الملك لويس ما قالش رأيه و وقت العشا اللى حضره موليير ما نطقش بكلمه لموليير فاتاخد الموضوع على ان الملك لويس ما عجبتهوش الكوميديا فابتدت الحاشيه الملكيه تعامل موليير بطريق جافه. موليير عزل نفسه لمدة خمس تيام و قعد يفكر فى سبب فشل الكوميديا لغاية ما اتعرضت تانى مره على لويس. بعد ما خلص العرض التانى خيم الصمت فى الصاله و حس موليير بقلق كبير لغاية ما الملك فتح بقه و قاله : " انا ما قلتلكش رأيى فى المسرحيه بعد العرض الأولانى، بصراحه انا اتفتنت بالعرض، فعلاً يا موليير اقولك ان كل اعمالك اللى اتفرجت عليها ماولدتش عندى بهجه زى البهجه اللى حسيت بيها دلوقتى، مسرحيتك دى فعلاً عظيمه ". كلام الملك خلى موليير يحس براحه كبيره و انهالت عليه التهانى و المدايح من كل جانب. العرض العام للبرجوازى النبيل اتعمل يوم 23 اكتوبر 1670 فى پاريس و نجح نجاح جماهيرى كبير. بتعتبر الكوميديا دى اكتر كوميديا بتضحك عملها موليير.
فى يناير 1671 اتفتحت صالة عرض كبيره قى قصر " تويليرى Tuileries " فى پاريس و اتكلف موليير بعرض مسرحيه موسيقيه جديده فاتعرضت فى 17 يناير مسرحية " پسيشيه Psyché " اللى شارك فى تأليفها موليير و " پيير كورنيل Pierre Corneille " و " فيليپ كوينو Philippe Quinault " و لحن " چان-بابتيست لولى " المسرحيه اللى كانت مليانه مزيكا و عملت " ارماندا " مرات موليير دور پسيشيه و نجحت المسرحيه لكن بعد شويه بدات تحصل خلافات ما بين موليير و الموسيقار لولى اللى كان من اكتر الموسيقيين المقربين للملك لويس و بعد فتح مسرح " اوپرا " فى باريس اللى " لولى " اتولى اداته زادت المنافسات و المشاكل و انفصل لولى عن موليير بعد ما طلب ان تكون ليه كل الأحقيات لعمل المسرحيات الموسيقيه.
فى بقية سنة 1971 قدم موليير مسرحيتين هما " خباثات اسكاپان Les Fourberies de Scapin " و " كونتيسه اسكارباناس La Comtesse d'Escarbagnas " ، لكن فى 17 فبراير 1672 اتوفت " ماديلينا بيچار " زميلة عمر موليير و اعز صحابه و أم مراته أو اختها و حزن موليير حزن كبير عليها. ماديلينا كانت اعتزلت التمثيل من فتره طويله قبل وفاتها بطلب من الكنيسه و عشان كده تم تشيعها و دفنها من  مش مشاكل من الكنيسه و حقق ليها موليير وصيتها فاندفنت مع افراد اسرتها المتوفيين فى مدافن كنيسة سانت پول.
فى 11 مارس 1672 قدم موليير لأول مره على خشبة مسرحه كوميدية " النساء العالمات Les Femmes savantes " ، و رغم الحضور الجماهيرى الكبير واجهت المسرحيه دى نفس التجاهل اللى حصل لمسرحية " عدو البشر " لكن مدحها النقاد. المسرحيه دى لمدة 300 سنه بعد عرضها الاولانى اتعرضت اكتر من 2000 مره على مسرح " كوميدى فرانسيز Comédie-Française ". النساء العالمات كانت مسرحيه موليير قبل الأخيره.
موليير كان فنان نشيط بيكد و بيجتهد عشان يحافظ على فنه و على فرقته. كان هو المدير الفنى للفرقه و هو اللى بيكتب المسرحيات و هو اللى بيقوم بدور البطوله. فى نفس الوقت كان عايش فى مشاكل فى بيته مع مراته و بره بيته مع السلطات و الكنيسه. كل ده انهكه و تعبه ، و نصحه صاحبه " بوالو Boileau " انه يكتفى بالكتابه و يبطل تمثيل لكن موليير رفض و استمر يكتب و يمثل و يجتهد لغاية ما عيى و بقى ضعيف و بيكح بطريقه متقطعه. أخر مسرحياته كانت مسرحية " المريض بالوهم Le Malade imaginaire " ، عرضها أول مره يوم 10 يناير 1673 و اتوفى بالسل الرئوى بعد ما عرضها للمره الرابعه يوم 17 فبراير 1673 و هو عيان جداً و ده كان واضح للجمهور ، لكن خد على نفسه بعد ما رفض وقف المسرحيه و قال ان الممثلين و العمال اللى بيتعيشوا من المسرح مالهمش ذنب و فضل على المسرح لغاية ما خلصت المسرحيه فنقلوه طوالى على البيت و حطوه على السرير و اتضح انه فقد النطق و ابتدا ينزف دم من بقه بعد ما انفجر شريان فى رئته فبعتوا يجيبوا دكتور و قسيس لكن مفيش حد منهم رضى ييجى. و طلب موليير من الموجودين يجيبوا مراته و يشوفوا له حته جبنه ياكلها فأخدوا الشمع و راحوا يدوروا على الجبنه و لما رجعوا لقوه مات. وبكده فقدت فرنسا و البشريه فنان عظيم ما يتعوضش و هو عنده 51 سنه. مات موليير فى قلب پاريس زى مااتولد فيها. الكنيسه اللى اتهمت موليير بالكفر اتلكأت فى بعتان قسيس قبل وفاته ، و وصل القسيس متأخر بعد ما اتوفى ، و رفضت كنيسة " سانت اوستاش Saint Eustache " انه يندفن زى المسيحيين و اتعقد الموضوع فاضطرت مراته انها تستنجد بلويس ملك فرنسا نفسه عشان يتدخل عند كبير الأساقفه ، و نجحت مساعى الملك لكن الكنيسه اشترطت انه يندفن بالليل و من  مش طقوس و لا صلا على الجثمان. اتدفن موليير بعد أربع تيام من وفاته فى مدافن " سانت چوزيف Saint Joseph " المخصصه لدفن المنتحرين و الأطفال اللى ماتوا قبل ما يتعمدوا. فى سنة 1817 اتنقلت رفات موليير لـ" مدافن بير لاشيس Cimetière du Père-Lachaise".
موليير كانسان كان معروف بالكرم لدرجة السخاء و كان بيساعد ناس كتيره و ليه مواقف بتبين انه كان بيعطف على الشحاتين. و كفنان بيستحق مكان بارز بين عظماء الفن مش على مستوى فرنسا أو اوروبا بس لكن على المستوى العالمى. اتعرف موليير كمسرحى عظيم لكن قبل كل حاجه كان ممثل قدم روحه و كل حياته لخدمة المسرح. وعشان يواصل مسرحه كان لازم يلم شمل الممثلين فى فرقه واحده بيسودها الفن و الوئام و ده مع انظباط كبير. أدبا كتير من اللى عاصروا موليير فى القرن السبعتاشر كانوا مشاهير و كتبوا كوميديات و كان منهم راسين و كورنيل و لافونتين و سيرانو و غيرهم ، لكن مفيش حد منهم عرف المسرح زى موليير. لموليير بس بيرجع الفضل فى تأسيس و ترسيخ قواعد الكوميديا الشعبيه المهتمه بالترويح على الناس و اضافة جو الحب ما بينهم. موليير هو اللى أسس " الكوميديا الرفيعه " و فتح ليها صفحه فى التاريخ على مستوى عالمى.
مع ان موليير كان ميال للتراچيديا و كان بده يبقى ممثل تراچيدى لكن هو اللى اسس الفن الكوميدى الحقيقى فى فرنسا اللى اتنقل لبقية المسارح فى العالم. جسم موليير و خلقته و وشه كانوا كوميديين و ما كانوش ينفعوا للتراچيديا اللى بتميل ليها اذواق الناس من  الشكل المتجهم و الصوت العالى. بره المسرح موليير ما كانش كتير الكلام أو مبتهج بطريقه فوق العاده و كان ضحكه قليل ، لكن كفنان كانت ليه القدره على التقليد و اضحاك المتفرجين و خلق المواقف من مجرد حوادث بسيطه. شخصيات كوميدياته المهمه كانوا بالظبط ممثلين فرقته و لحد هو نفسه لما عيى و مات كان بيمثل دور راجل عيان. الممثل اللى كان جوا موليير كان بيخليه يكتب ( بسرعه ) اللى هو قادر يمثله ، فادا لنفسه ادوار الراجل حاد الطباع ، و الخدام ، و الجوز المتسلط ، و البرجوازى الأحمق ، و الراجل العجوز اللى بيؤمن بالخرافات.
كتب موليير حوالى 30 مسرحيه أحسنهم " المتحذلقات السخيفات " ، و " ترتوف " ، و " عدو البشر " ، و " البرجوازى النبيل " ، و " النساء العالمات ، و " البخيل " ، و " المريض بالوهم ".
المسرح الروسى كان من أهم المسارح اللى أثر فيها موليير بره فرنسا ، و بيقول الناقد الروسى " س.أ. فيجرييف " ان موليير بيعتبر اجنبى بالنسبه للروس شكلياً بس ، لكن روحانياً كان من الكتاب اللى دخلوا فى الوعى الأدبى الروسى. المسرح الروسى عرض مسرحيات لموليير من سنة 1678 ، و على امتداد القرن التمنتاشر كانت مسرحيات موليير بتتمثل على خشبة المسرح فى روسيا. شاعر روسيا الكبير بوشكين كان بينصح الأديب جوجول بقراية مسرحيات موليير و كتب يقول عن مسرحية ترتوف " ترتوف الخالده .. دى عباره عن عظمه كوميديه ". و تولستوى كتب : " موليير بقت شعبيته عالميه و عشان كده استحق لقب الفنان الرائع للفن الجديد ".
مصر عرفت موليير من أواخر القرن التسعتاشر و حصل اقتباس لمسرحياته ساهم بشكل كبير فى تطوير المسرح المصرى و الأدب المصرى الحديث بوجه عام. مع ان شخصيات موليير كانت فرانساويه ما بيظهرش بينهم اجانب فيه مسرحيات ظهرت فيها شخصيات مصريه.
فى فرنسا نفسها موليير اتقدر بعد وفاته مش وقت حياته و قال عنه فولتير : " موليير - لو ممكن يتقال - مشروع اللباقه فى العالم ". الاكاديميه الفرنساويه اللى بتسمى الكتاب الكبار " خالدين " و هما لسه عايشين و بعدين منهم ما بيعتبروش كده بعد وفاتهم اتجاهلت موليير فى حياته لكن بعد ما مات اجبرها على تخليده فعملتله تمثال نصى مكتوب تحته :
  مفيش حاجه تنقص مجده ، لكن هو اللى كان مجدنا ناقصه  
ڤولفجانج أماديوس موتسارت (Wolfgang Amadeus Mozart ,نطق ألمانى:  [ˈvɔlfɡaŋ amaˈdeus ˈmoːtsaʁt]) هو اسمهُ الكامل, و ساعات بيسمّوه "موزار". هو كان من النمسا(أَوستيرايخ). اتولد فى سنة 1756, 27 يناير - و مات سنة 1791, 5 ديسمبر. موتسارت كان مؤلف مزيكه و عازف بيانو. ناس كتير بيعتقدو انهُ واحد من أحسن مؤلفين المزيكه بالنسبه لأى وقت. هو اتولد فى مدينة سالزبورج. خلال حياتهُ القصيره, ألـّف 600 مقطوعه مزيكه, و عدد كبير من الاوپرات زي دون جوفانى و الفلوت السحريه(Die Zauberflöte). اعمالهُ ابتدت مع مينويت (minuet) (رقصة مشهورة فى القرن ال18 و ال19 فى فرنسا). موتسارت اتولد فى عيله مزيكتيه ابوه هو الموسيقار ليوپولد موتسارت (1719 - 1787), و كان باين ان عندهُ قدرات اعجازيه فى سن صغير جداً. لما كان عندهُ خمس سنين, قدر يقرا و يكتب مزيكه و كان عندهُ مهارات كبيره على سنهُ, زى العزف على الكيبورد و الكمنجه. اخر عمل ليه كان "Requiem", و اللى مات قبل ما يخلّصها. موتسارت كان معجزه فى عزف البيانو.اتجوز كونستانزي قيبر ورزق منها ستة اطفال مات 4 وعاش ولدان موتسارت مات و هو عندهُ 36سنه.
فيه فايلات فى ويكيميديا كومونز عن:
ماركو پولو (Marco Polo) (ولد 15 سبتمبر 1254 و مات 1324 او 1325) كان تاجر و رحاله و مستكشف ايطالي من ڤينيسيا (البندقيه) كان واحد من اوائل اللى وصلو الى الصين هو و ابوه نيكولو و عمه مافيو عن طريق طريق الحرير. ماركو قابل ايضا الامبراطور قوبيلاى خان حفيد چنكيزخان ، وبقي فى الصين 20 سنة ، و فى طريق الرجوع الف كتاب عن الثروات اللى فى الصين و اللى اثار فضول الناس و كذلك عن الطرق والاماكن اللى مر بيها فى رحلته الى الصين  مر عبر 7 بلدان.
هدى مرعي (مناقشه) 14:55، 4 اكتوبر 2012 (يو تى سى)مايكل فاراداى (Michael Faraday) (ولد 22 سبتمبر 1791 – توفي 25 اغسطس 1867) هو واحد من ابرز علماء الفيزياء و الكمياء الإنجليز اكتشف مبدأ التأثير الكهرومغناطيسي ، وله قانون شهير فى الفيزياء اسمه (قانون فاراداى) ، اكتشف القوة الترابطية للعنصر الكيماوي
فارداي ولد فى لندن و عمل صبي عند محلد كتب بعدها اصبح مساعد لديفي فى المعهد الملكي فى لندن
نيكولا تسلا (باللغه الصيربى Никола Тесла) (اتولد فى 10 يوليو 1856م - مات فى 7 يناير 1943م) مخترع و عالم فيزيا و مهندس ميكانيكا و مهندس كهربا مشهور. دايما بيتأل عليه انه من اهم المساهمين فى ولادة الكهربا التجاريه (اللى احنا بستخدمها دلوقتى فى حياتنا اليوميه) و معروف لاختراعاته الثوريه الكبيره فى مجال الكهربا المغناطيسيه (الكهرومغناطيسية) فى اواخر القرن التسعتاشر و أوائل القرن العشرين. براءات اختراعاته و أعماله النظريه كونت الاساسات للتيار الكهربى المتقطع و انظمه القدره الكهربيه و محرك التيار المتقطع و حاجات تانيه كتير ساعدت فى توجيه و ارشاد البشريه لصنع الثورهالصناعية التانيه.
اتولد فى عهد الامبراطورية النمساويه و بعد كده خد الجنسية الامريكية. بعد عرضه لفكرة الاتصالات اللاسلكية من خلال الراديو فى سنه 1898م و بعد كونه القوه الموجهة لحرب التيارات و انتصاره فيها اتعرف فى امريكا كواحد من اعظم مهندسين الكهربا اللى اشتغلو فى امريكا. لكن نتيجة انه كان غريب الاطوار شويه فيه بعض الناس اعتبروه عالم مجنون.
لما راح امريكا قابل توماس إديسون و اشتغل معاه فى مصنعه و لكن بعد كده سابه و بنى معمله الخاص و حصلت بينه و بين أديسون خناقات بالكلام نشرتها وسايل الاعلام المحلية ساعتها.
فى اسامى كتيرة طلعت على العالم ده زى: ابو الفيزيا, الرجل الذي اخترع القرن العشرين, القديس شفيع الكهربا الحديثه.
ساهم تسلا فى علوم كتيره و كان سابق لعصره زى علوم الروبوتيكس ا(الانسان الالى) و الريموت كنترول و الرادار و علوم الكومبيوتر و الفيزيا النووية  والفيزيا النظريه. فى سنة 1943م صدقت المحكمة العليا فى امريكا بان تسلا هو مخترع الراديو لان كان فيه جدال كبير من اللى اخترع الراديو نيكولا تسلا ولا دى فورست. انجازات و اختراعات كتيرة لتسلا بتستخدم دلوقتى و كمان فيه حبه بيستخدمو كتدعيم للعلوم المزيفه و نظريات الطباق الطايره و علوم التنجيم.نتيجة اعتراف العلما و الباحثين بيه وحدة قياس الحقل المغناطيسى B اتسمت وحدة تسلا على اسمه كمان فيه تأثير تسلا هو اسم تطبيق لنوع اخترعه من التوصيل الكهربى (نقل الطاقة الكهربية خلال الفراغ و الماده مش بس انتاج الفولت من خلال كوندكتور). جمعية مهندسين الكهربا و الالكترونيات آى تربيل إى(IEEE) اللى كان تسلا نايب رئيسها عملت جايزه على اسمه الجايزه دى بياخدها الافراد او الفرق اللى بيعملو اسهامات جامده فى انتاج و استغلال الطاقة الكهربية و بتُعتبر الجايزه دى ارفع و احسن جايزه فى مجال الطاقه الكهربيه.
چان بول سارتر (21 يونيه 1905 – 15 ابريل 1980) فيلسوف و كاتب و روائى و مسرحى فرنساوى. زعيم الفلسفه الوجوديه فى القرن العشرين. شرح الوجوديه فى كتابه الوجود و العدم (1943) و الوجوديه (1946). الف روايات الغثيان (1938) و عصر العقل ( 1945). كتب مسرحيات الايدى القذرة (1948) و لعنة الطونا (1956). ارتبط اسمه باسم صاحبته الكاتبه سيمون دى بوفوار. اتمنح جايزة نوبل فى الادب سنة 1964 لكن رفضها.
شارل دى جول (فرنساوى: Charles de Gaulle) (اتولد 22 نوفمبر 1890 – مات 9 نوفمبر 1970) كان سياسى و جنرال فرنساوى
شارل دى جول اتولد فى مدينه ليل. ابوه كان ااذ تاريخ و ادب.[14] شارل دى جول اتخرج من مدرسه سان سير العسكريه سنة 1912 من سلاح المشاه. كتب مجموعه من الكتب حولين موضوع الاستراتيجيه و التصور السياسى و العسكرى. اتعين جنرال فرقه و نايب لكاتب الدوله للدفاع الوطنى فى يناير 1940.
لما احتلت المانيا النازيه فرنسا فى الحرب العالميه التانيه, اتزعم حركة المقاومه الفرنسيه اللى كانت ضد المانيا النازيه و حليفتها حكومه فرنسا فيشى و عمل حكومة فرنسا الحره من المنفى فى لندن و شجع الفرنساويين على مقاومه الاحتلال, عشان كدا ديجول بيعتبر لحد دلوقتى بطل فى فرنسا.
بعد ما الحرب خلصت بقى رئيس وزاره لفتره مؤقته, و رئيس جمهوريه لل الجمهوريه الفرنسيه الخامسه اللى بيعتبر مؤسسها, ديجول كان ليه قرارات كتيره مهمه فى تاريخ فرنسا منهم انه ادى شعب الجزاير خياريين يا اما انهم ينضموا للجمهورية الفرنسية او يستقلوا بذاتهم, فى يوم 28 ابريل 1969 استقال ديجول من منصبه و اعلن انه اعتزل من الشغل السياسى.
الفرانسويين بيحبوه جامد و لما بيتكلموا عنه بيقولوا اسمه برتبته العسكريه اللى هى الجنرال ديجول, اتسمى على اسمه مطار من اهم المطارات فرنسا.
قانونى سليمان خان الاول بن ياوز سليم خان الاول بن بايزيد خان الثانى (بالتركية العثمانية:قانونى سليمان خان اول بن ياوز سليم خان اول بن بايزيد خان ثاني؛ بالتركية: Süleyman) ( 6 نوفمبر 1494 - 7/6/5 سبتمبر 1566), كان عاشر سلاطين الدولة العثمانية بعد سليم الاول .
كان صاحب أطول حكم من 30 سبتمبر 1520 لوفاته فى 7/6/5 سبتمبر سنة 1566 وخلفه ابنه السلطان سليم الثانى. اتعرف عند الغرب باسم سليمان العظيم وفي الشرق باسم سليمان القانونى.
ليستة خلفاء المسلمين
البوذيه ، دين و نظام فلسفى و اخلاقى اسسه بوذا ( المتنور ) ما بين 563 و 483 ق.م. البوذيه ليها علاقه بالبراهميه لكن بتركز على الحياه المسالمه الخيره البعيده عن الشر و أذية الناس و الحيوانات بالفعل او بالقول ، و انكار الذات ، و ظبط العواطف ، و التحكم فى الرغبه ، اكتر من التركيز على الطقوس و الشعاير المظهريه. بوذا اعلن مبدأ ان الوجود ألم سببه الرغبه او الشهوه و ان الألم بيزول لما تتوقف الرغبه. و للتخلص من الرغبه حطت البوذيه تمن نقط بتتعلق بصحة العقيده ، و العزيمه ، و المسالمه ، و الكلام ، و السلوك ، و الحياه العامه ، و بذل المجهود ، و التأمل و التعقل. البوذيه بتهدف لتخليص الانسان من الوجود المقيد ، و الوصول للفنا ( نرفانا ). نشئت عن البوذيه مذاهب زى الزن اللى انتشر فى اليابان. البوذيه دين مسالم خير بيتعايش المؤمنين بيه مع العالم و الناس فى سلام و موده و ما بيعتدوش على حد و لا بيميلوا لأذية حد من دينهم او مش من دينهم.
راجل بالمصرى كلمه جمعها رجاله و معناها دكر الانسان وهوا صغير بيتقال عليه اسم ولد. ساعات كلمة راجل بتُستخدم بصرف النظر عن العمر وفى حبة لغات زى الأنجليزى بتُستخدم الكلمة بالانجليزى: Man علشان تدل على الجنس البشرى كله.
الفترة من حياة دكر الانسان اللى بيكون فيها بلغ (بعد مرحلة الصبا يعنى) ليها علامات كتيرة جنسية وجسمانية. فيه مظاهر للبلوغ عند الرجالة والمظاهر دى بيكون ليها دور فى عملية الأنجذاب الجنسى بين الراجل والست ومنها:
الاعضاء التناسلية عند الراجل هيا جزء من النظام التناسلى وشغلة النظام ده انه ينتج الحيوان المنوية اللى بتخصب البويضة عند الست اللى بتتحول بعد كده لجنين وبعدين طفل. مبدأ الأبوة و العيله موجود فى المجتمعات الانسانية.
عند الدكر هرمون التستوستيرون هوا المسئول عن عملية البلوغ عند الرجاله و بيتفرز من الخصيتين ولما يوصل الراجل لسن الاربعين بيقل التلت وفى سن التمانين بيوصل للخُمس.
عامة معظم الامراض اللى بيعانى منها الراجل هيا هيا اللى بتعانى منهاالست وبالمقارنه مع الستات الرجاله بتعانى من امراض اكتر لكن بنسبة بسيطه اوى. الدكر عمره اقل من عمر الست لكن الفرق ده بيقل مع مرور الزمن والتقدم اللى بيحصل.
معظم المجتمعات بيكون الراجل هوا القائد والزعيم وهوا اللى بيشتغل فى معظم الوظائف القيادية لكن برضه معظم المناصب ما بقتش حكر على الرجاله بس زى القاضى والمأذون وغيرها كتير. لكن فيه وظايف معينه لازم الراجل بس هوا اللى يتولاها زى الباباوية والكهنوت فى الطوايف المسيحية. الرؤساء كمان فى معظم الدول بيكونوا رجاله لكن ده ما يمنعش الست من انها تترشح للرياسه لكن فى حبة دول اسلامية ممنوع الست انها تترشح زى السعوديه.
الاشتراكية (بالإنجليزى: Socialism) (((:، سوشياليزم )هو نظام اجتماعى و اقتصادى بيقوم على ايديولوجيا بتقول ان الجماهير العامله هى اللى لازم تملك وسايل الانتاج , مع ان معنى المصطلح اتغير و بيتغير مع الزمن بس بيفضل يدل على تنظيم الطبقات العامله و ان تبقى فيه احزاب مرتبطه بيها و بتنادى و بتطالب بحقوق الطبقات دى. الاشتراكيه بتقول انها بتهدف لمشاركة الكل , كل فئات الشعب فى الانتاج و الدخل القومى و بنا الدوله و لغى الطبقات الاجتماعيه و المساواه بين الكل ماديا ومعنويا , يعنى كل الناس تاكل نفس الاكل و يعيشوا فى بيوت من نفس النوعيه ودا اللى حاول نظام جمال عبد الناصر ينفذه فى مصر بالعافيه لما مسك الحكم بعد انقلاب/ثوره يوليه 1952. الاشتراكيه غالبا بيتلخبط ما بينها وما بين الشيوعيه بس الشيوعيه تفكير اقتصادى سياسى شمولى اكتر من الاشتراكيه ، و الاشتراكيه اكتر ديموقراطيه و بتركز على المنهج والاصلاح الاقتصادى. الشيوعيين بيقولوا ان افكارهم بتصب فى الاخر فى مبدأ الاشتراكيه اللى نادى بيها كارل ماركس بس الاشتراكيين مش بيعتبروا نفسهم ماركسيين والاشتراكيه زى اى نظام و فكر سياسى متقسم لفروع مختلفة ، و ان كان كلهم متفقين على مواضيع محدده. الاشتراكيه فى الاساس مش نظام سياسى انما فى الاساس نظام اقتصادى ضد و عكس للراسماليه. فلاديمير لينين استخدم الاشتراكيه بعد كدا لما مسك الحكم فى روسيا كمرحله انتقاليه بين الراسماليه والليبراليه و تطبيقه للشيوعيه بعد كدا.
دول الكومنولث او كومونويلث الامم (انجليزى: Commonwealth of Nations) و المشهور بالكومونويلث هو منظمه دوليه بتضم 53 دوله مستقله اأغلبيتهم كانوا جزءاَ من الامبراطوريه البريطانيه.
الدول الاعضاء تجمعهم اهداف و قيم مشتركه تم نشرها فى اعلان سينجافوره فى 22 يناير 1971 و من اهم الاهداف و القيم المطروحة: نشر الديموقراطيه و حقوق الانسان و الحكومه الرشيده، حكم القانون، الحريه الشخصيه، المساواه، حرية التجاره و المشاركه و السلام العالمى.
سياسة التفرقه العنصريه هى سياسه رسميه اساسها التفرقه فى المعامله بين السود والملونيين ( اللى مش اوروبيين ولا افريكان سود ) من جهه و الاوروبيين من جهه تانيه ، فى الاسكان و التعليم و الوظايف و وسايل النقل و اماكن الترويح. بدأت فى افريقيا ايام الاستعمار الاوروبى و من وقت تصريحات سيسل رودس. و نادى دانيال فرنسوا مالان (1875-1954) بسياسة التفرقه العنصريه و ابتكر ليها كلمة " ابارتهيد " Apartheid و معناها الفصل او التفرقه. فى جنوب افريقيا بقا الدستور من سنة 1910 بينص على قصر التمثيل البرلمانى على الاوروبيين بس و حرمان الافريكان من حق الانتخاب. و فى سنة 1950 صدر قانون بتخصيص اماكن للسود و الملونين و اجبارهم على حط حواجز حوالين المناطق اللى بيعيشو فيها. و ناضل الافريكان هناك نضال كبير ضد سياسة التفرقه العنصريه بالاضرابات و الاحتجاجات و عقد المؤتمرات. و اتعرضت جمهورية جنوب افريقيا للانتقادات من دول الكومنولث البريطانى فإنسحبت منه سنة 1961 بدل ما تغير سياستها ، و ادانتها الجمعيه العامه للامم المتحده فى نوفمبر 1962 و طالبت بفرض عقوبات عليها و طلبت من مجلس الامن البحث فى امكانية طردها من عضوية الامم المتحده ، و وقف الاوروبيين حكومات و شعوب ضد سياستها. و اتعاقبت فعلاً جنوب افريقيا و اتقاطعت لغاية ما اضطرت تغير نظامها الاستبدادى و تدى الافريكان حقوقهم المشروعه.
سياسة التفرقه العنصريه كانت موجوده كمان فى روديسيا ( زيمبابوى دلوقتى ) و كينيا و اوغندا و امريكا و بالذات فى الولايات الجنوبيه. و بدأت السياسه دى فى امريكا هناك بعد الحرب الاهليه الامريكيه و ظهرت قوانين عنصريه بتدعم سيطرة البيض فى اواخر القرن تسعتاشر ، و بدأت مقاومة السود للسياسه دى قبل الحرب العالميه التانيه وبالذات بخصوص قوانين التعليم و ظهر فى امريكا زعما سود زى مارتين لوثر كينج و مالكوم اكس و طالبو بتغيير القوانين العنصريه ، و طلب مارتين لوثر كينج من السود انهم ما يستعملوش العنف للتعبير عن غضبهم و مقاومتهم للتفرقه العنصريه اللى بيعانو منها ، و قاد فى 1955 و 1956 حركة مقاطعة السود لأوتوبيس مدينة مونتجمرى عاصمة ولاية الاباما بعد اتطلب من واحده ست سوده انها تسيب كرسيها لراجل ابيض فى الاوتوبيس و رفضت ، و استمرت المقاطعه لغاية ما المحكمه العليا اصدرت حكم بإلغاء قوانين العزل. مارتين لوثر كينج نفسه اتقتل لكن حركة التوحيد العنصرى فى امريكا نشطت و بالذات بعد صدور قانون الحقوق المدنيه سنة 1964.
اللغه التوركيه (Türkçe نطق: [ˈt̪yɾktʃe]) اللى بيتكلمها الناس فى البلد توركيا هى لغه من اللغات التوركيه. متأثره بالعربى و الفارسى،و كانت بتستخدم الحروف العربيه فى الكتابه قبل ما تتجدد و نسختها القديمه بقت بتتسمّا عثمانلى. لكن لما قامت الجمهوريه فى تركيا و مسك الرئيس مصطفى كمال اتاتورك الحكم فيها سنة 1923 غير حروف الكتابه للحروف اللاتينى، و دخل تعديلات فى اللغه التركيه العثمانليه Osmanlıca عشان تتوائم لغة تركيا مع العصر الحديث اللى بتسوده الحضاره الغربيه، و تخرج من حالة التخلف اللى كانت تركيا عايشه فيها.
اللغه التوركى موجوده فى مناطق كتيره كلغه محليه زى فى الجزء التركى فى قبرص، و فى المناطق اللى هاجر ليها الاتراك كلغه بيتكلم بيها المهاجرين الأتراك بين بعضهم.و اللى بيتكلمو تركى عددهم 60 مليون كلغه ام و 15 مليون ناطقين بيها.
عطارد (رمزه: ☿; انجليزى: Mercury <ميركورى>) هو اصغر كوكب فى النظام الشمسى و اقرب واحد فى الكواكب للشمس و بيلف حواليها لفه كامله كل 87.969 يوم.
من على كوكب الارض و قبل التيليسكوبات الحديثه، عطارد كان اكتر كوكب صعب يتشاف بالعين المجرده بسبب قربه من الشمس و بسبب حجمه الصغير جدا.قطر عطارد بيساوى 4,879 كم بس يعنى تقريبا (5/1) خمس القطر بتاع كوكب الارض. 
عطارد هو اسرع كوكب بيلف حوالين الشمس و اليونانيين القدام كانو بيسموه هيرميس (رسول الالهه) بسبب سرعته العاليه دى. اليونانيين اعتقدو انه كوكبين مش كوكب واحد و سمو اللى بيشفوه وقت شروق الشمس هيرميس و اللى بيشوفوه وقت الغروب ابولو.الرومان القدام و لنفس السبب كانو بيسموه ميركوريوس ، المقابل الرومانى لهيرميس اليونانى.
كلمة عطارد هى كلمه عربيه جايه من العطره يعنى السرعه العاليه و الخفه و قبيلة تميم اعتبرته الاه قبل الاسلام و كان بيوحيلهم بقول الشعر .عطارد كان معروف عند السومريين القدام من 5000 سنه ، و مش معروف اذا كان المصريين القدام لاحظوه و لا لأ بس لما اتصلو باليونانيين حصل ربط بين هيرميس/عطارد و بين تحوتى الاه الحكمه و العلم و مخترع الكلام و الكتابه.
مركبة مارينر 10 الفضائيه كانت اول مركبه تقرب من كوكب عطارد و عدت من جنبه مرتين بين سنة 1974 و سنة 1975 و قدرت تبعت خرايط ل 45% بس من سطح الكوكب.
تانى محاوله لاستكشاف عطارد كانت بردو مبعوته من ناسا و اسم المركبه الفضائيه دى هو ميسينجر .المركبه عدت بالقرب من عطارد فى 14 يناير 2008 و بعتت خرايط ل 30% من سطحه و المفروض تعدى مره تانيه فى 2009 و تدخل مجال الجاذبيه بتاعه و تبتدى تلف حواليه فى سنة 2011 و ساعاتها ممكن تعمل مسح شامل و تبعت خرايط للكوكب بالكامل.
النوع بالانجليزى: Species فى علم الاحياء هوا واحد من وحدات التصنيف الحيوى الاساسيه, و هوا مرتبه تصنيفيه اساسيه فى علم التصنيف. فى الغالب بيعرف النوع انه مجموعه من الكائنات الحيه القادره على التزاوج و انتاج نسل خصب. و مع ان التعريف داه كافى فى كتير من الحالات, بس فيه صعوبه فى تعريف مفهوم النوع, و دا معروف بمشكلة النوع, بتستخدم تدابير تانيه مختلفه لتعريفه, زى تشابه الدنا, المورفولوجيا, او الخانه البيئيه ecological niche. وجود سمات تكيفيه مختصه بالبيئه المحليه ممكن يأدى لتقسيم النوع لاصنوفات تحت مستوى النوع, زى النويع (او الاصنوفات التانيه اللى بتستعمل فى علم النبات زى الضروب او الضريبات او الاشكال الخاصه).
الانواع المنتميه لنفس الاسلاف بتتصنف فى جنس واحد, و بيتم بالاستناد الى التشابهات بينها. تحديد مدى التشابه يقوم على مقارنه الخصائص الفيزيائيه لما تكون متاحه, و بالاخص تسلسلات الدنا. كل الانواع بتاخد تسميات ثنائيه -اسم مكون من كلمتين. بتحدد الكلمه الاولى اسم الجنس اللى بينتمى ليه النوع, و الكلمه التانيه بتحدد الاسم النوعى, او الاسم النباتى (بيستخدم فى علم النبات). التسميه الثنائيه الرسميه بتستخدم الصياغه النحويه اللاتينيه,و ممكن تكون مبنيه على كلمات من لغات تانيه, مثلا, الانسان العاقل Homo sapiens هوا واحد من الانواع اللى بتنتمى لجنس الهومو Homo,[4][5] التسميات الثنائيه بتتكتب بخط مايل.
من الضرورى توفر تعريف فعال لمفهوم النوع و وسائط لتحديد الانواع و التعرف عليها لوضع فرضيات حيويه و اختبارها, و لقياس التنوع الحيوى. و ممكن تستعمل مستويات تصنيفيه تانيه فى دراسات اوسع, زى الفصيلات.[6] فى العاده صعب تحديد رتب تصنيفيه دقيقه للانواع المنقرضه اللى تم التعرف عليها بس من السجلات الاحفوريه. و عشان كدا غالبا بتستعمل مستويات تصنيفيه اعلى فى الدراسات المبنيه على الاحافير.[6][7]
العدد الكلى للانواع غير البكتيريه فى العالم حوالى 8.7 مليون.[8] و التقدريات قبل كداه كانت بين مليونين لمية مليون.[9]
بيعتمد على اسس كتيره للتصنيف للربط بين الكائنات المختلفه فى سلم تصنيفى واحد, و من الاسس:
من خلال دراسه التركيب التشريحى لمجموعات مختلفه من الكائنات الحيه و التوصل لادله كتيره على تشابه او تقارب الكائنات اللى بتنتمى للمجموعات
تراكيب ضمرت, او تراكيب مش معروفه الفائده, رغم انها ناميه زى الزائده الدوديه, و عضلات الاذن.
بدراسه التفاعلات الكيميائيه اللى  بتحصل فى الكائنات الحيه ممكن التوصل للاصول المشتركه بين الكائنات الحيه و تحديد مدى التقارب بينها, التفاعلات بتتضمن: تفاعلات عمليه الايض, الانزيمات, الهرمونات, مركبات التوافق النسيجى.
من خلال دراسه عدد الكروموسومات, و الخرايط الجينيه, و التحليل الكيميائى للدنا, ممكن التعرف على مدى التقارب بين الكائنات الحيه.
واحد من اهم اساسيات التصنيف بشكل عام, بيتم دراسه طريقه التكاثر (بويضه - ولوده), و نوع التلقيح (داخلى - خارجى), و نوع الاخصاب و ميكانيكيه حدوث التكاثر.
مش ممكن يتم تصنيف الكائنات الحيه بدون ذكر طريقة التغذيه, التقسيم الاساسى للتغذيه بيكون: ذاتيه التغذيه - غير ذاتيه التغذيه. و كمان ذاتيه التغذيه بتتقسم الى (حره المعيشه - متطفله - مترممه). و بتتقسم كمان حرة المعيشه الى (لاحمه - نباتيه - قارته).
ممكن تصنيف الكائنات القديمه زى الدينصورات و التعرف على اصولها عن طريق علم الاحافير و التعرف على التركيب الاساسى ليها و القوالب المتكونه عنها.
ممكن من خلال مراحل تكون الجنين معرفه التشابه و الاختلاف بين الكائنات الحيه من خلال التعرف على التغييرات فى مرحله البلاستيوله و طول مرحله الحمل.
علما الاحياء و علما التصنيف عملو محاولات لتحديد الانواع, من علم التشكل و علم الوراثه, ما كانش عند علماء التصنيف الاوائل زى لينيوس خيار غير وصف اللى شافوه: و خد الطابع الرسمى على دا بعدين كمفهوم الانواع النموذجيه او الشكليه, اكد ارنست ماير على اهميه مفهوم العزله الانجابيه بس كان (زى المفاهيم التانيه عن الانواع) من الصعب او لحد من المستحيل اختباره.[10][11][12]
حاول علما الاحياء بعدين تحسين تعريف ماير من خلال مفاهيم التعرف على الانواع و اتصالها و الامور التانيه.[13]
بتتداخل و تتشابه كتير من المفاهيم التانيه عشان كده مش من السهل حسابها: سجل عالم الاحياء مايدن حوالى 24 مفهوم,[10] و احصى فيلسوف العلوم جون ويلكينز 26.
اقترح ارنست ماير مفهوم الانواع البيولوجيه عن العزله الانجابيه المستخدم على نطاق واسع سنه 1942.
تستخدم معظم الكتب المدرسيه الحديثه تعريف ارنست ماير لسنه 1942[14][15] والمعروف باسم مفهوم الانواع البيولوجيه كاساس للنقاش حول تعريف الانواع. ويسمى كمان مفهوم الانجاب او العزله. ويعرف النوع بانه:[16]
“ مجموعات من الكائنات الطبيعيه اللى من المحتمل ان تتكاثر, وهى معزوله تكاثريا عن الجماعات الاخرى.[17] ”
وقد قيل ان ده التعريف هو نتيجه طبيعيه لتاثير التكاثر الجنسى على طرق الانتقاء الطبيعى.[18][19][20][21] كان استخدام ماير لكلمه «من المحتمل» موضع نقاش, تستثنى بعض التفسيرات التزاوج غير الاعتيادى او الاصطناعى اللى يحدث بس فى حالات الاسر, او يشمل حيوانات قادره على التزاوج ولكنها لا تفعل ذلك.[17]
من الصعب تحديد الانواع بطريقه قابله للتطبيق على كل الكائنات الحيه.[22] اسم النقاش حولين تحديد الانواع مشكلة الانواع.[17][23][24][25] تم التعرف على المشكله من سنة 1859 لما كتب داروين فى كتابه (اصل الانواع):
“ مافيش تعريف واحد ييرضى كل علما الطبيعه, و رغم ده  كل عالم طبيعه بيعرف ضمنا اللى بيعنيه لما يكلم عن نوع, بيشمل المصطلح بشكل عام العنصر المش معروف لفعل الخلق المتميز.[26] ”
الصمم هوه النقص الجزئى او الكلى فى القدره على سماع الاصوات
فيه اسباب كتير للصمم
فقدان السمع بيحصل من التعرض للدوشه فترات طويله بالانجليزى: Noise-induced hearing loss او NIHL عند التعرض المستمر للدوشه ،زى اللى بيعيشوا قريب من المطارات او الطرق السريعه.او للطنين الصوتي حضور الحفلات الموسيقيه الصاخبه.
يرث الانسان بيورث ضعف السمع من ابويه ، وجينات ضعف السمع ممكن يكون سائده وقد تكون متنحيه.
او عادات الوالدين او من يعيش بينهم الطفل لان الاب او الام عندهم ضعف سمع فيسمعوا الميديا فى البيت باصوات عاليه مناسبه لضعف السمع عندهم فبلتالى الاطقال بيتعرضوا لاصوات عاليه فبيضعف سمعهم
فيه اسباب تانيهللصمم او ضعف السمع زى :
السـُل (تي بي / تيوبر كولۏسيس) Tuberculosis, او TB هوه مرض منتشر و ممكن يسبب الموت لو ماتعالجش ،بييجي نتيجة اصابة الواحد بباكتيريا اسمها مايكوباكتيريوم تيوبركيولوسيس. السل غالبا بيهاجم الرئه ( السل الرئوي) بس ممكن كمان يهاجم حتت تانية فى جسم الانسان زى الجهاز العصبي المركزي و الجهاز الليمفاوي و الجهاز الدوري و العضم و المفاصل و لحد الجلد.الاعراض بتاعة السل غالبا بتبقى الكحة الجامدة المزمنة و البلغم اللى فيه دم و السخونية و العرق بالليل والخسسان.
بكتيريا السل مايكوباكتيريوم تيوبركيولوسيس تنتقل بالهواء من شخص لآخر ( العطاس او السعال او البصق), و شخص واحد مريض بالسل ممكن ينقل العدوى الى الاشخاص من 10 – 15 شخص فى السنه.و موجود فى العالم دلوقتى حوالي 16 مليون شخص مصاب بالسل (الدرن) النشط . و ثلث سكان العالم معرضين للعدوى . شخص كل ثانية يصاب بالسل فى العالم حسب تقديرات منظمة الصحة العالمية. وكل سنه يموت من المرض 2 مليون منهم,90% فى الدول الفقيرة والنامية .
كان الدرن بيسمى بالسل {الاستهلاك} ، لانه يبدو انه بيستهلك الناس من جوه ، الكحة بالدم، الحمى ، الشحوب ،هزال طويل ؛ سل الغدد الليمفاويه (فى البالغين) ، اللى بتأثر على الجهاز اللمفاوي وغدد الرقبة ، درن البطن ، درن الجلد ؛ الهزال والمرض السل كان بيتسمى كمان بالطاعون الابيض ، لأنه يبدو أن المصابين بالدرن كانو بيعانو بشكل ملحوظ من الشحوب.
مرض السل بيتشخص بواحدة او اكتر من الطرق دي:
علاج السل ليس سهل و يحتاج مضادات حيوية كتيره و لمدة طويلة و فى وهذا الوقت زادت مشكلة السل لما بدأت تظهر انواع جديدة من البكتريا اللى تقاوم العلاج.
العلاج ينقسم لادوية الخط الاول و ادوية الخط الثاني، بالنسبة للخط الاول فدى الادوية:
اما بالنسبة للخط التانى فدى اهم ادويته :
الوقاية من هذا المرض تكون عن طريق التطعيم البي سي جي و ايضاً عن طريق برامج الفحص للاشخاص المعرضين للمرض.
الثدييات (جمع "ثدى") (باللاتينيه: Mammalia) هيا فرع حيوى من الحيوانات السلويه ذات الدم الحار. و من بين الصفات اللى بتميزها عن غيرها من الحيوانات السلويه زى الزواحف و الطيور, هيا الشعر, تلات عظام الاذن الوسطى, الغدد الثدييه فى الاناث و القشره المخيه الحديثه (منطقه فى الدماغ). بينظم الدماغ فى الثدييات درجه حراره الجسم و الدوره الدمويه بما فيها القلب و بتشمل الثدييات اكبر الحيوانات على كوكب الأرض زى الحيتان المزعنفه و الفيله. الميزه الأساسيه لاجسامها هيا الاربع رجلين اللى بتحملها على الارض و بعض الثدييات بتتكيف مع حياه البحر و فى الهوا و فى الاشجار أو على رجلين. اكبر مجموعه من الثدييات هيا الثدييات الحقيقيه اللى عندها مشيمه بتغذى صغارها خلال فتره الحمل, أحجام الثدييات من 30-40 ملليمتر (1-1.5 بوصه) زى الخفاش الطنان الى 33-متر (108 قدم) زى الحوت الازرق.
القصدير (tin) هوا عنصر كيماوى رمزه هوا ( Sn ) و هوا جزء من « مجموعه الكربون » و « عناصر الدوره الخامسه » و « antimony-doped tin oxide » و وزنه الذرى « 50 » و كتلته « 118.71 » و كثافته « 7.28 ».
سرعة النور مصطلح فى الغالب بيستخدم علشان يشير لسرعة النور فى الفضاء. وده علشان سرعة النور بتختلف من ماده للتانيه بس فى الفراغ سرعة النور ثابته ومبتعتمدش على اللون ولا على الكثافه ولا على اتجاه الحركه بتاع النور. ده غير كمان ان سرعة النور مبتعتمدش علي حركة مصدر النور ولا على حركة الراصد.
سرعة النور عباره عن كميه ثابتة فى الفيزيا, وعلشان نعبر عنها فى قوانين الفيزيا بنستخدم حرف الـ c والى قيمته بالظبط بتساوى 299,792,458 م/ث. وهو بيساوى ( بعد ما نقربه لأقرب تلات ارقام) 300.000الف كم/ث ودا بيساوى 186 الف ميل فى الثانية او تقريبا مليار كم/س ودا بيساوى 671 مليون ميل فى الساعة.
و من النسبيه خاصه لـ البرت اينشتاين نقدر نقول ان سرعة النور او (الثابت c ) هى اكبر سرعة تقدر اى حاجة من ( طاقة او مادة او معلومات ) فى الفضاء . وسرعة النور هى سرعة الى بتسافر بيها الاجسام الى ماهالش كتلة ( زى الإشعاع الكهرومغناطيسى زى الضوء ) فى الفضاء . وبتسافر الأجسام و الأمواج بالسرعة c مهما كانت سرعة المصدر او مكان المراقب . فى نظرية النسبية الـ c بيربط بين المكان و الزمان وبرضوا بيظهر فى معادلة الكتلة والطاقة الى بالصيغة<E = mc2.[1]
السرعة الى بيمشى بيها النور فى المواد الشفافة زى المية و الزجاج بتكون اقل من c والسرعة دى بتتمثل بحرف الـ v . والنسبة ( ناتج قسمة ) بين سرعة النور فى الفضاء c وسرعته فى المادة الشفافة v اسمها معامل الإنكسار المادة دى n وبتكون المعادلة الى بتوصف دا هى ( n = c / v ). ومثال على دا : معامل إنكسار النور فى الزجاج بيساوى 1.5 ومعناه ان النور بيمشى فى الزجاج بسرعه 200.000 الف كم/ث تقريبا ودا بناءً على المعادلة v = c / 1.5 وفى نفس الوقت بيكون معمال إنكسار النور فى الهوا بيساوى 1.0003 وبالتالى بيكون سرعة النور فى الهواء بتساوى 299,705 كم/ث اى اقل تقريبا بـ 90 كم/ث من الثابت c. ونقدر نقول ان الشمس تبعد عنا حوالي 150 مليون كيلو متر وضوء الشمس يستغرق حوالي 8 دقائق 17 ثانيه للوصل الي الارض واقرب مجره هي مجره المرأه المسلسله وتبعد عنا حوالي 4.3 سنه ضوئيه
فى بعض الحالات , بنفتكر ان الضوء وبعض الموجات الكهرومغناطيسية Electromagnetic waves بتتحرك حركة فورية , لاكن فى المسافات الطويلة و القياسات الدقيقة بيكون لسرعتهم المحدودة ( c ) دور مهم . امثلة : فى التواصل مع المسابر الفضائية , ممكن ناخد من 10 دقائق علشان نوصل رسالة من الارض للمسبار و العكس بالعكس . الضوء الى بنشوفه من النجوم طلع منهم من سنين , ودا بيسمح لنا اننا ندرس تاريخ الكون. السرعة المحدودة للضوء برضوا بتحد من السرعة النظرية للكمبيوترات . وممكن تستخدم فى مقاييس وقت الرحلة ودا لقياس المسافات البعيدة بدقة كبيرة.
سنة 1676 "اولى روم" " Ole Rømer " هو اول شخص اثبت ان للنور سرعة محدودة ( عكس "الفورية" ) ودا عن طريق دراسته لقمر المشترى " IO ". سنة 1865 , جايمس كلارك ماكسويل افترض ان النور عبارة عن موجه كهرومغناطيسية Electromagnetic wave , وعلشان كدا بيسافر بسرعة c ودا بيظهر فى نظريته الكهرومغناطيسيه.[2]
. سنة 1905 , افترض اينشتاين ان النور بيكون منفصل عن مصدره,[3] واكتشف نتايج الفرضية عن طريق اشتقاق نظرية النسبيه خاصه ووضح ان للثابت c اهمية برة سياق النور والكهرومغناطيسية. وبعد عقود من زيادة دقة القياس , سرعة النور اتعرفت أنها بتساوى 299,792,458 م/ث بس بخطأ فى القياس وصل لـ 4 اجزاء لكل البليون. سنة 1983 , اتعاد تعريف المتر فى النظام الدولى للوحدات (International System of Units (SI انه "المسافة الى بيقطعها الضوء فى الفضاء فى زمن قدره  ثانيه".
السكر هوه مجموعة مواد كريستاليه (Crystalline) بتشترك فى طعمها الحلو و من اعضاء المجموعه دى السوكروز و الفروكتوز و الجلوكوز و اللاكتوز. السكر العادى بتاع الاكل اسمه العلمى سوكروز و بيتعمل م القصب (سكر القصب)او م البنجر (سكر البنجر).اللاكتوز هوه السكر الموجود فى اللبن و الجلوكوز هو سكر العنب اما الفروكتوز فدا سكر الفواكه.اكل السكر بزياده ممكن يجيب للواحد مرض السكر (النوع التانى) و ممكن يسبب التخن و تسوس السنان.
البارود (انجليزى:Gunpowder) ( او البودره السودا ) هو ماده متفجره معموله من الكبريت (S) و الفحم (C)و نترات البوتاسيوم(KNO3). التركيبه دي بتشتعل بسرعه و بينتج عنها حراره عاليه و كمية كبيره من الغازات اللى مسئوله عن دفع المقذوفة فى الاسلحه الناريه و كمان بتدخل فى تركيب الالعاب الناريه و البومب.البارود مابقاش يستعمل كتير فى الاسلحه الناريه الحديثه و بيستعملو بداله دلوقتي مادة تانيه اسمها بارود بدون دخان (Somkeless powder).
المعادله الاساسيه فى التفاعل الكيمياوي بتاع احتراق البارود هى:
البارود اخترعوه الرهبان التاويين فى الصين فى القرن التاسع و هم بيدورو على اكسير الحياه و اتوصلو له بعد قرون و قرون طويله من التجارب و الابحاث العلميه.
الكولوسيوم اسمه الاصلى المدرج الفلاڤي (لاتينى: Amphitheatrum Flavium; طليانى: Anfiteatro Flavio او Colosseo) هو كان مدرج روماني كبير فى نص مدينه روما كان بياخد اصلا لحوالى من 45,000—50,000 مشاهد. كانت الساحه بتستخدم فى قتال المصارعين (الجلادياتورز) والمسابقات الجمهوريه. ابتدا يتبنى بين سنة 70 وسنة 72 بعد الميلاد ايام حكم الامبراطور فسبسيان وخلصوه كله بشكل اساسى سنة 80 ايام حكم الامبراطور تيتوس، بس اتعملت فيه شوية تغييرات اضافيه ايام عهد الامبراطور دوميتيان.
من ساعة ما ابتدا البنا لحد وقتنا ده المبنى حصلتله تطويرات كتيره من حيث الاستعمال وبردو شكل المبنى اتغير حتى أنه بيحسب إن الساحه فى الاصل كانت متغطيه بقبة سماوية كبيرة. و بيعتبر المبنى اشهر مثال للمسارح اللى بالشكل ده واللى بتتميز بانها مدوره كلها او بيضاويه بالظبط. و فضل المبنى يستخدم لحوالى 500 سنه واتسجلت اخر العاب اتعملت فيه فى القرن الساتت، بعد التاريخ المعروف اللى بيعتقد ان روما سقطت فيه وهو سنة 476.
لقد تم تحليل القطع الناقص والأشكال البيضاوية الأربعة المركزية للكولوسيوم. والتحقق من أن كلا النموذجين يقدمان مطابقات دقيقة للبيانات ، لكن القطع الناقص يتناسب دائمًا بشكل أفضل. ومع ذلك ، فإن هذه الاختلافات صغيرة نسبيًا ، ولتحديد ما إذا كانت مهمة ، تم تطبيق الاختبار الوسيط لمقارنة توزيعات القيم المتبقية. وجد أن الاختبار الوسيط لم يتمكن من تحديد فروق ذات دلالة إحصائية بين القطع الناقص والبيضاوي في معظم الحالات. يمكن تفسير ذلك بعدة طرق. أولاً ، ربما يكون القطع الناقص هو النموذج الصحيح بالفعل، وربما كان من الممكن أن تسفر التقنيات دقة عن نتائج أفضل. ثالثًا ، ربما يكون الشكل البيضاوي ذو الأربعة مراكز هو النموذج المرجعي الخطأ للمقارنة به. تم النظر في الأشكال البيضاوية الأخرى (على سبيل المثال مع ثمانية وحتى اثني عشر مركزًا) . إذا تم ترتيبها أو تركيبها بشكل صحيح ، فإنها يمكن أن توفر ملاءمة أفضل من الأشكال البيضاوية الأربعة المركزية وبالتالي توفر تحديًا أكبر للقطع الناقص.[1]
الاوبرا هيا شكل من أشكال المسرح بتتعرض فيها الدراما بالموسيقى و الغنا.[1]
ابتدت الاوبرا ف ايطاليا حوالى سنة 1600.
الكارتيه يابانى: 空手)
يابانى: Karate) نوع من انواع الفنون القتاليه اليابانيه فيه الايدين و الرجلين و الكواع للقتال.[1][2][3] و هى رياضه دفاعيه بتتميز بالاخلاق العاليه للاعبين.
اصلها فى اليابان على جزيره اوكيناوا بسبب انها قريبه من الصين و تأثر ثقافه الجزيره بالثقافه الصينيه و فنونها القتاليه فاهلها كانو بيسافو الصين عشان يتعلمو فنون القتال و بالذات الوشوو و طورو الكاراتيه من فنونهم القتاليه المحليه و بالفنون القتاليه الصينيه. اوكيناوا كانت محكومه فى الفتره دى بنظام اقطاعى و كانت الحروب الاهليه كتيره فى اليابان. و لأن اليابان كانت عاوزه تتوحد فى فتره ميجى و إسقاط الحكم الاقطاعى فى فعض المناطق فى اليابان كانت لازم تتوحد بالقوه و منها ولايه اوكيناوا فهاجمتها قوات من الساموراى سنه 1600 و اسقطت النظام الاقطاعى الحاكم و فرضت حظر السلاح فاستعمل السكان اجسادهم كاسلحه للدفاع عن النفس, بعد كده وحدتها الحكومه اليابانيه فى فتره حكم الامبراطور ميجى سنه 1879 م و عملو الكاراتيه فن قتالى عسكرى يابانى مؤكد من جمعيه اليابان لفنون القتال و بعد كده اساس الخبراء اليابانيين للكاراتيه وفوناكشى جيتشين جمعيه اليابان للكاراتيه (Japan Karate Association).
كلمه كاراتيه كلمه يابانيه بتتكون من مقطعين (كارا بمعنى فارغ) و (تيه بمعنى الايد او القبضه) بكده بتبقى الايد الخاليه و سبب التسميه هو منع قوات الساموراى سكان جزيره اوكيناوا من امتلاك الاسلحه.
بيتالف لبس لاعب الكارتيه من جكيت ابيض مع بنطلون ابيض و فيه احزمه ملونه حسب مستوى المتدرب و بيختلف عدد الاحزمه من دوله لتانيه. و الزى داه هو فى الاساس من رياضه الجودو و اللون الابيض بيعبر عن النوايا النقيه و رفض الافكار الشريره.
الحزام بيدل على مستوى المهاره القتاليه اللى وصل ليها اللاعب, و اللى بين المستوى المبتدئ "كيو KYU" و المستوى المتقدم "دان DAN.و هى بالترتيب:
 اليونان القديمة مصطلح بيشير ل اليونان القديمة فى فترة من التاريخ اليونانى دامت من العصور المظلمة اليونانية 1100 قبل الميلاد ، و الغزو الدوريانى ، لسنة 146 قبل الميلاد , سنة غزو اليونان بعد معركة كورنث.
الابارتهيد (أفريكانس: Apartheid, نطق: [ɐˈpɐrtɦəit] \أپارتهيت\, المعنى:  الفصل (بين-)) كان نظام فصل عنصرى عملته حكومة الحزب الوطنى فى جنوب افريقيا ما بين 1948 و 1990.
نظام الابارتهيد كان بيقسم المواطنين تقسيم عرقى لـ سود و ملونين (يعنى لا افريكان سود و لا اوروبيين) و على الاساس دا كانت الحكومه بتفرق بينهم فى التعليم و الجواز و الرعايه الصحيه و لحد ركوب الاتوبيسات و دخول البلاجات (الشواطئ).
تقريب النطق هو بكسر ال”هـ“; الكلمة بتتكوين من مقطعين: "أپارت" apart و "هيد" heid.
اصول الفصل العنصری هى تاريخ الاستعمار والاستيطان فی جنوب افريقيا. و اتطور ممارسات وسياسات الفصل العنصرى و سياسة التفرقه العنصريه بسبب طول سيطرة المستوطنين الأوروبيين وأحفادهم.
بعد الانتخابات العامه سنة 1948,[1] حط الحزب الوطنی فی جنوب افريقيا برنامج الفصل العنصری فى شكل قوانين الابارتايد. و وسع سياسات و ممارسات هيمنة المستوطنين البيض.
90°N 0°W﻿ / ﻿90°N -0°E﻿ / 90; -0
القطب الشمالى هو نقطه فى نص الكوره الارضيه الشمالى على محور دوران الارض و هو اعلى نقطة على الكرة الارضية فى محور دورانها و موجود فى المحيط المتجمد الشمالى , و القطب الشمالى مختلف عن القطب الشمالى المغناطيسى.
كندا (Canada) هيا دوله من دول امريكا الشمالية. هيا تانى اكبر بلد فى العالم بالمساحه، و هيا على مساحة شمال امريكا الشماليه. اللغات الرسميه فيها: انجليزي و فرنسية, وتمة لغات اقليمية معترف فيها: Inuktitut, Inuinnaqtun, Cree, Dëne Sųłiné, Gwich’in, Inuvialuktun, Slavey و Tłįchǫ Yatiì.[13]
حدود كندا مع امريكا (الولايات المتحدة) فى الجنوب و الشمال الغربى هيا اطول حدود فى العالم, و كندا بتطل على امتداد من المحيط الاطلنطى فى شرقها و على المحيط الهادى فى غربها.
ارض كندا سكنها من الاف السنين مجموعات مختلفة من السكان الاصليين, بدايه من اواخر القرن الخمتاشر, بعت البريطانيين و الفرنسيين بعثات استكشاف, و استقرو على طول ساحل المحيط الاطلنطى. فرنسا اتنازلت عن مستعمراتها فى امريكا الشمالية سنة 1763 بعد حرب السبع سنين.
كندا تضم عشر محافظات البرتا, بريتيش كولومبيا, مانيتوبا, نيو برونزويك, نيوفاوندلاند و لابرادور, نوفا سكوتيا, اونتاريو, جزيرة الامير ادوارد, كيبيك, و ساسكاتشوان, و التلات اقاليم الشمالية الغربية, نونافوت, و يوكون . اكبر مدن كندا هى تورونتو و مونتريال.
كندا هيا دولة فيدرالية باعتبارها ديمقراطية برلمانية و ملكية دستوريه, الملك تشارلز التالت هوا رئيس الدوله بس مسؤولية ادارة البلد لرئيس وزرا كندا.
كندا بلد ثنائى اللغه حكومات مقاطعات كيوبيك و نيوبرونزويك بتشارك فى منظمة الفرانكفونى،الجزء الاكبر من كيوبيك و اونتاريو و ماريتايمز كانت زمان مستعمرات فرنسيه (كجزء من فرنسا الجديده و اكاديا). من بداية 2004, الممثل الحكومى من اونتاريو يحضر مع الوفد الكندى مع ان اونتاريو مش عضو مشارك بصفتها المستقله.
الوقت المتاح لتشغيل البرامج النصية قد انتهى.
روسيا الاتحادية (بالمختصر روسيا) هى اكبر دولة فى العالم وتغطي مساحات كبيرة من أوروبا و آسيا و تعتبر دولة عابرة للقارات،
روسيا الاتحادية اتكونت كدوله بعد ثورات 1989.
عاصمة روسيا هيا مدينة موسكو. يتكون الاتحاد الروسي من 82 كيان فيدرالي.
مساحة روسيا تفوق ال17 مليون كم مربع أي حوالى ثمن مساحة الارض و هيا اكبر دولة فى العالم حسب المساحه . و نهر امور (بالروسى:река Аму́р ) او نهر هيلونج جيانج (بالصينى : 黑龙江) هو تاسع اطول نهر فى العالم (4,352 كم) و يصب فى المحيط الباسيفيكى و يرسم الحدود الطبيعيه بين روسيا و الصين. من الشمال الغربي للجنوب الشرقي روسيا ليها حدود مشتركة مع النرويج ، فنلندا ، استونيا ، لاتفيا ، ليتوانيا و بولندا (عن طريق كالينينجراد أوبلاست )، بيلاروس ، أوكرانيا ، جورجيا ، أذربيجان ، كازاخستان ، الصين ، منغوليا ، و كوريا الشمالية . كمان ان ليها حدود بحريه مع اليابان من بحر أوخوتسك ، و ألاسكا الولايه الامريكية عبر مضيق بيرينج. معظم اراضى روسيا تغطيها مساحات واسعه من السهول فى الجنوب وغابات كثيفة فى الشمال، مع التندرا على طول الساحل الشمالى. وتملك روسيا 10٪ من أراضي العالم الصالحه للزراعه[9]
حسب دستور روسيا ، فهي دولة اتحاديه و نظام جمهورى شبه رئاسى ، رئيس الجمهوريه هو رئيس الدولة[10] و رئيس الوزراء هو رئيس الحكومة. والاتحاد الروسى بشكل أساسى متعدد الاحزاب مع حكومه اتحاديه. العاصمة الروسية كمان ذكرنا هيا موسكو و العملة الرسمية هى الروبيل .
روسيا هيا تاسع دول العالم حسب عدد السكان و81 % من سكان روسيا من أصل روسى [11]
بانكوك (تايلاندى: กรุงเทพมหานคร Krung Thep Maha Nakhon نطق: [krūŋ tʰêːp máhǎː nákʰɔ̄ːn] (help·info) او กรุงเทพฯ Krung Thep (help·info)) هى عاصمة تايلاندا و اكبر مدينه حضريه فيها. عدد السكان سنة 2005 وصل ل6,642,566 انسان.
مكة المكرمة هى مدينه موجوده فى المملكه العربيه السعوديه. مدينة رسول الله محمد صلى الله عليه وآله و موقعها غرب المملكه و موجود فيها الكعبه (الجامع الحرام) و هى القبله اللى بيتوجه ليها المسلمين من كل حته فى العالم.
المسلمكين يتبركون بالكعبة.
الكعبة
الكعبه فی السنه 1910.
 بحر الشمال بحر مش غويط ، جزء من المحيط الاطلنطى ، بين الجزر البريطانيه و شمال غرب وسط اوروبا. طوله حوالى 965 كم و اعرض حته فيه ما بتزيدش عن حوالى 640 كم بمساحه قدرها حوالى 750,000 كم مربع ، و معظم نواحيه عمقها اقل من 100 قامه و اغوط حته فيه قدام ساحل النرويج ( 440 قامه ). ليه شواطىء كتيره زى شط دوجر و شط جتلاند اللى بتعتبروا من اهم مصايد الاسماك. بيستخرج منه الاوروبين البترول المعروف باسم " بترول بحر الشمال ".
