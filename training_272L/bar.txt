De Sarah Bernhardt (sog: Beanard[1]; * 22. Oktoba 1844 z Paris; † 26. Meaz 1923 aa do; Gebuatsnama: Marie Henriette Rosine Bernardt) wor a franzesische Theata- und Fuimschauspuiarin. Se guit ois de oane vo de berimtasdn Schauspuiarinna vo oin Zeidn[2]
De Bernhardt is in de 1879 Joar af de Breddln vo Frankreich ois Doarstejarin vo Dramen berihmt worn. Owa scho boid wors in ganz Eiropa und Amerika gfrogt gwen. Ia Wiakn foid ins Zeidoita vo da Belle Epoque. Ia Spitznama wor "De Geddliche Sarah".
Berihmt is de Bernhardt zweng iara scheenan Stimm, da Esthetik vo iare Bewegunga und ian Temparament woan. Se hod a romantische Schauspuikunst vo iara Zeid perfekt reprensentiad, an Kunst mid iwaschwenglicha Deklamation und groußn Gebärdn, de boid noch iara Zeid neama gfrogt woa.
De Bernhardt is oane vo de easchtn Schauspuiarinna, de wo im Fuim aftredn is. De Fuim san teiweis dahoidn.
Jules Bastien-Lepage, Portrait vo da Sarah
Chromolithographie vo da Sarah Bernhardt in Vanity Fair magazine, 1879.
Georges Clairin (1843–1919): Sarah Bernhardt. Ej af Canvas
De Sarah Bernhardt ois Kenigin in 'Ruy Blas' vom Georges Clairin
De Sarah Bernhardt  in Sainte Therese d'Avila vom Georges Clairin
De Sarah Bernhardt vom Giovanni Boldini
De Sarah Bernhardt mid ana Schoin Kafää vom Manuel Orazi
De Sarah Bernhardtvom Louise Abbema
De Bernhardt guit aa a weng ois Universaikinstlarin. Se wor aa Molarin und Buidhauarin, hod Theatastickln iwasezd, Romane und a Sochbuach gschriem und iare Memoiren.
Frank Lloyd Wright (* 8. Juni 1867 in Richland Center, Wisconsin; † 9. Aprü 1959 in Phoenix, Arizona woa a berihmta amerikanischa Architekt, Innenarchitekt, Autor und Designer. Ea hod an amerikanischen Architektua-Stü entwicklt und güt ois ana vo de gresstn Architektn vom 20. Joahundat.[1]
Da Wright hod originelle, innovative und wegweisende Gebaide vom untaschiedlichstn Typ plant und baut: Kiachn, Fabrikn, Schuin, Hotels, Museen, Hochhaisa und Villen.  Ea hod iwa 20 Biachl und zoireiche Aufsätz iwa Architektua gschriem.
1991 is a vom American Institute of Architects ois "the greatest American architect of all time" ("Da gresste amerikanische Architekt vo oin Zeitn") auszeichnet wuan.[2]
Robie House (1908)
Imperial Hotel (1916)
Fallingwater (1937)
V. C. Morris Gift Shop (1948)
Solomon-R.-Guggenheim-Museum (1956)
De Beth Sholom Synagogn
Gammage Memorial Auditorium
Price Tower (1956)
Annunciation Greek Orthodox Church (1959)
Frank Lloyd Wright's Pope-Leighey House (Innenarchitektur)
Da Jean-Baptiste Poquelin, bekannt ois Molière (* vamuatli 14. Jenna 1622 z Paris; † 17. Feba 1673 emdo) wor a franzesischa Schauspuia, Theatadirektor und Dramatika. Ea guit ois oana vo de grässdn Moasta vo da Komedie vo oin Zeidn. Seine bekanntasdn Stickl san Le Misanthrope ("Da Menschnfeind"), L'École des Femmes ("De Schui vo de Weiwa"), Tartuffe ou L'Imposteur ("Tartuffe oda Da Betriga"), L'Avare ("Da Geizige"), Le Malade Imaginaire ("Da eibuidte Kranke") und Le Bourgeois Gentilhomme ("Da Biaga ois Edlmo"). Seine Themen worn tippische menschliche Vahoidnsweisn in da Gsejschoft.
Da Molière hod an groussn Einfluss af de franzesische Kuitua ghobt, dea bis heit nochwiakt. An Haffa Weata und Phrasn san in de franzesische Sproch ibanumma worn. A scheinheilig Betriga beispuisweis is bis heit im Franzesischn a "tartuffe".
Da Molière kimmt aus ana reichn Biagafamij und hos bis zum Hofdichda vom Ludwig IVX brocht. Sei Tartuffe is zeidweis vaboudn worn, wei ra in dem Weak de scheinheilign, religiesn Heichla afs Koan gnumma hod und se so in Zoan vo da katholischn Kira zuazogn ghobt hod.
Da Mozart Johannes Chrysostomus Wolfgang Theophilus, ma kennd eam bessa ois Mozart Wolfgang Amade, is ana vo de wichtigstn Komponistn vo da klassischn Musik in Eiropa. Af d'Wööd kumman is ar am 27. Jenna 1756 in da Stod Soizburg im Soizburga Fiaschterzbisdum, gstuam is ar am 5. Dezemba 1791 in da östareichischn Hauptstod Wean. Er is zwoa scho mid 35 Joar gstuam, owa er hod a Werk zruckglossn, wos olle wichting Oartn vo Musi zu seina Zeid umfosst hod. Außadem wor a, womma seinan Zeidgenossn glaum deaf, aara Virtuos am Klavia und af da Geing.
Er hod de Musikgattung Konzert zu ihra Hochbliah brocht, genauso wiar aa de Sinfonie und de Sonatn, und de drei san dann noch eam aa de wichtigstn Fuaman vo da klassischn Orchestamusi woan und bliem. Aussadem is ar a Maasta vo da Oper gwesn, und seine Stickln ghern bis heid zu de beliabtestn vo da Musikgschicht.
Wolfgang is am 27. Jenna 1756 um ochte aufd Nocht in Soizburg, in da Getreidegossn 9 in ana Dreizimmawohnung vo an Mehrfamülienhaus (Hagenauer Haus) aufd Wööd kumman. Ea woa des simte Kind vo seina Famülie, owa eascht des zweite, wos iwalebt hod.
Sei Voda, da Mozart Leopold, woa aus Augschburg und is aus beruflichn Grindn ins kiachliche Fiaschtndum Soizburg zogn. Er is dort bischöflicha Kammermusikus gwesn (ab 1757 woara Hofkomponist und ab 1763 Vizekapöömasta). Sei Muadda woa de Anna Maria Pertl aus Sankt Gilgen. Scho an Tog noch seina Gebuat is a im Dom vo Soizburg aufn Nauman Joannes Chrysostomus Wolfgangus Theophilus tauft wuan. Gruafn homs eahm owa Wolfgang bzw. Wolfal oda aa Woferl.
Scho im Oita vo via Joa hod ea und sei um finf Joa ötare Schwesta Maria Anna Mozart, zu dea wos Nannerl gsogt haum, vom Vodan Musikuntarricht (Klavia, Geign, Kompositiaun) griagt. 1761 hod da Voda Mozart de easchtn Kompositiaunen vom Wolferl ois „Wolfgangerl Compositiones“ aufzeichnet. Es hod si dabei um a Andante und a Allegro ghaundlt, auf de no im söm Joa a Allegro und a Menuetto gfoigt san. A de Begobung im Klavia- und Geignspü hom si schnöö zagt. 1762 - im Oita vo 6 Joa - hod a de easchtn Auftritt ghobt.
De easchte Konzertreisn vom Wolfgang und vo seine Schwesta Nannerl mit de Ötan hom Aufaung 1762 noch Minga gfiat und im Heabst vom söm Joa noch Wean, um in Oodl de Wunderkinda zum präsentian. Noch de großn Erfoig in Minga und Wean hod de Famülie am 9. Juni 1763 a extensive Tournee duach deitsche Lända und duach Westeiropa gmocht, de bis zum 29. Novemba 1766, äussa dreiahoib Joa, dauat hod. De Statiaunen woan, in chronologischa Reihnfoige: Minga, Augschburg, Ludwigsburg, Schwetzingen, Heidelberg, Mainz, Frankfurt am Main, Koblenz, Köln, Aachen, Brüssel, Paris, Verseilles, London, Dover, Belgien, Den Haag, Amsterdam, Utrecht, Mecheln, noamoi Paris, Dijon, Lyon, Genf, Lausanne, Bern, Zürich, Donaueschingen, Ulm und Minga. Auf dena Reisn san de easchtn Sonatn fia Klavia und Geign entstaundn (de via Sonaten fia Klavia und Geign Köchelvazeichnis (KV) 6 bis 9 san 1764 de easchtn drucktn Kompositiaunen vom Mozart) sowiar aa de easchte Sinfonie Es-Dur (KV 16).
A wichtigs Eagebnis vo dera Raas woa, doss da Mozart in London mit da italienischn Sinfonie und Oper vertraut gmocht wuan is. Durt hod ar aa an Johann Christian Bach kennan gleant, dea fia eahm a wichtigs Vuabüüd woa.
1772 is da Hieronymus Franz Josef von Colloredo zum Fiaschterzbischof vo Soizburg gwööd wuan. Ea woa da Nochfoiga vom vasturbanen Sigismund Christoph Graf von Schrattnbach. Vom neichn Fiaschtn is da Mozart im August zum besoidetn Konzeatmaasta vo da Soizburga Hofkapöön ernaunt wuan. Trotzdem hod a min vüün Umanaundreisn mid sein Vodan ned aufgheat. Des woa da Vasuach, dem stoarrn Reglemau vom Soizburga Dienst ausz'kumman: vom 24. Oktoba 1772 bis zum 13. März 1773 is de dritte Italienreise gfoigt, zua Urauffiarung vo Lucio Silla. Während dea Raas is aa des Exultate, jubilate entstaundn. Vo Mitte Juli bis Ende Septemba 1773 hods daun de dritte Raas noch Wean gem. Im sööm Joa is es easchte Klaviakonzeat entstaundn. Vom Oktoba 1773 aun hod de Mozartfamülie im easchtn Stock vom Taunzmaastahaus gwohnt.
Noch ana längaran Pause is am 6. Dezember 1774 a Raas noch Minga zua Urauffiarung vo da Opera buffa La finta giardiniera (KV 196) gmocht wuan. Am 13. Jenna 1775 und noch da Rückkea am 7. März hod da Mozart erneit vasuacht, si aa in Soizburg ois Künstla zum etablian. Er hod zum Beispü des Dramma per musica Il rè pastore am 23. Aprü 1775 in Soizburg urauffian lossn, wos oba beim Publikum ned guad aukumman is. Noch meafochn eafoiglosn Bittn um Urlaub hod a 1777 sei Abschiedsgsuach beim Fiaschterzbischof eigreicht und hod um Entlossung vo da Soizburga Hofkapöön bitt.
De Weake vom Mozart wean meistns noch da Sortiarung im Köchelvazeichnis (KV) zöid, de aa a Oat chronologische Reihenfoige einzhoidn vasuacht. Gmocht hod des Vazeichnis da Ludwig Köchel (1800-1877), und wegn eam haaßts aara so.
18 Messn, darunta
41 Sinfonien
27 Klaviakonzeate
Da Mozart hod Kanons mit Text und ohne Text gschriem.
Zu dena Text-Kanons mit kiachlichm Inhoid zöin:
Es gibt oba aa Kanons mit deabm Inhoid, de in dena meistn Liadabiachln textlich entschäaft woan san.
So zum Beispü:
Da viastimmige Kanon KV Anh. 191 (1788; 562c) is fir zwa Geign, Viola und Bass gsetzt.
Die Figur Wolfgang Amadeus Mozarts wurde in vielen Romanen und Erzählungen verarbeitet, unter anderem in
Mid freia Wuin (dt. freier Wille, Willensfreiheit) moant ma de Fehigkeit vo de Menschn, zwischn Oitanativn bewusst entscheidn z kina.
Obs an frein Wuin owa ibahapts gibt bzw. in wejchanan Ausmoss is a oide Streitfrog in da Philosophie und Religion, owa aa in da Wissnschoft vo heit.
Aufn easchtn Blick scheinz klor, doss an frein Wuin gibt. Wann ma si owa oschaugt, dass a Entscheidung beispuisweis duach biologische (z. B. Gene), psychologischen (z. B. Triab, Gfui, Stimmung), soziologische (z. B. Gruppnzwang) Faktorn unbewusst gschteiat wead bzw. wean ko, nacha is des neama ganz so oafoch, ob ma in dem Zammahang iwahapt no vo Freiheit redn ko. Da Schopenhauer hod de Problematik in an Aphorismus afn Punkt brocht: "Da Mensch ko doa, wos a wui, owa ea ko ned woin, wos a wui."
In da klassischn Mechanik vo da Physik gibts koa Freiheit. De Leahmoanung is: Wann ma gmua Infos ham dad, nacha kunnt ma ois voaraussogn. De modeanare Quantnmechanik zoagt owa, dass ned ois voarausgsogt wean ko, aa wanst ausreichade Informationa host. Inwiaweit ma deswegn de Existenz vo an echtn Zuafoi oda gor vo an frein Wuin onehma kunnt, is owa umstrittn.
Da Buddhismus (Sanskrit: बौद्ध धर्म, Buddha Dharma) is a Religion und Philosophie, wo vor oim af dena Lean vom indischn Prinzn Siddhartha Gautama, oigmoa ois Buddha (da "Afgweckte") bekannt, afbaun duan. Da Buddha hod im Nordwestn vo Indien glebt, so eppa zwischnan 6. und 4. Joarhundat v. Kr.[1]
Da Buddhismus is de viatgresste Religion vo da Eadn[2][3] und is vor oim in Sid-, Sidost- und Ostasien vabroadd. In Östareich is da Buddhismus a onakannte Religionsgmoaschoft in Deitschland owa ned.
Dees Zui vo da buddhistischn Praxis is a Befreiung vom Leid ("Dukkha"), dees wo mit jedm Lebm vabundn is. Earreicht wead dees duach Einsicht, Medidation und de Befoigung vo am Mittlan Weg. Jede Form vo Radikalismus, wia Askese oda Hedonismus, wead obglehnt.[4]
A Mo (östareichisch: Mau, sidtiroularisch: Maun, dt.: Mann) is rein biologisch gseng, deajenige, dea wos a männlichs Foatpflanzungsorgan hod. Im Reglfoi ko a Mo domid an Nochwux zeing.
Da Commonwealth oda Commonwealth of Nations (bis 1947: British Commonwealth of Nations) is a loose Stootnvabindung, de wo in easchta Linie aus ehemolign Kolonien vum British Empire bstäht und aus em Vaeinigtn Königreich vo Großbritannien und Nordirlond. Da Nama Commonwealth stommt aus dem Englischn und bedeitet gmoasoma Woistond (common = gmoasom / wealth = Woistond).
De Vabindung zuit dahea af wirtschafdliche Zammaorbat ob und geopolitischn Einfluss. Des aloanige Obahapt vom Commonwealth is da Kenig oda de Kenigin vo Großbritannien; zua Zeit da Kenig Charles III. In de Commonwealth Realms is da Kenig oda de Kenigin ah no Staatsoberhaupt.
Des Commonwealth of Nations is a Vaeinigung vo unobhängign, souveräna Stootn, des wo hei ois Nochfoiga vom British Empire gsegn wean ko. De Grindung woa a Reaktion vo da britischn Regiarung Ofong vom 20. Joahundat af de Foadarunga noch Autonomie vo de britischn Ibaseegebiet, wia z. B. Kanada, Sidafrika, Australien und Neiseeland, um so es Empire stärka an de Krone z bindn.
Im Balfour-Bericht vum 18. Novemba 1926 wead festglegt, dass de Dominions autonome Gmoaschoften innahoib vom British Empire san, in koana Weis jemand untagordnet, nua duach de Treie zua Krone vabundn (“[...] are autonomous Communities within the British Empire, equal in status, in no way subordinate one to another in ay aspect of their domestic or external affairs, though united by a common allegiance to the Crown, and freely associated as members of the British Commonwealth”). Des gonze is nacha spada, am 11. Dezemba 1931 nuamoi im Statut vo Westiminster niedagschribn woan.
Mid de Beitritt vo Indien, Ceylon (heit: Sri Lanka) und Pakistan is es sogenennte neie Commonwealth entstondn. 1957 is mit da ehemolign britischn Kolonie Goidküstn (Ghana), a middlafrikanischs Lond im Commonwealth beitretn. Mit da Zeit wead es Commonwealth a Affongbeckn fia de friahan Kolonien vom British Empire. Ob 1950, da Ausruafung vo da Republik in Indien, is es aa koa Beitrittsbedingung mea, en britischn Kenig oda de britische Kenigin ois oagnas Stootsobahapt onzakenna. Boid vadoppet si de Ozoi vo de Mitglieda. 1955 hod da Commonwealth nua 8 Mitglieda ghobt und im Joar 1964 scho zwanzge. In da Foige vo dera Aweitarung is im Joar 1965 es sognennte Commonwealth Secretariat grindt woan und daduach is da Commonwealth a multiethnische und a multikulturelle Organisation woan, genau des wos es heit aa no is. Mit dem Beitritt vo Mosambik im Joar 1995, wead easchtmols a Lond afgnomma worn, des wo nia a britische Kolonie woa (Mosmabik woa portugisisch).
Zuazeit umfosst da Commonwealth of Nations 56 Mitgliedsstootn, vo dena 15 (de sognenntn Commonwealth Realms) in a Personalunion mid Großbritannien vabundn san, des hoasst, dass de Queen, es offizielle Stootsobahapt vo de Lända is. Olladings wead seit de 1970a Joar, wen ma vom Stootsobahapt vo z. B. Kanada redt, neama Queen/King of the United Kingdom gsogt, sondan ma spricht nacha, um de oagne Suveränität z fiarazhebm vo da Queen of Canada oda vom King of Canada. So is aa mit de ondan 15 Commonwealth Realms.
Heit lebn 26% da gsomtn Wejdbevökarung in Stootn de wo em Commonwealth onkean; da bevejkarungsreichste Stoot darunta is Indien mit mea ois oana Milliarde Eihwohna, weidas hom Bangladesch und Pakistan meara ois wia 100 Milliona Eihwohna. Mitglieda san oba a kloane Stootn wia de Inslgruppn Tuvalu im Pazifik, mit nua etwa 11.500 Eihwohna.
Wen a Mitgliedsstoot heit zua Republik wead, muass a automatisch austretn, ko oba af Otrog wieda afgnumma wern. Ois Irland si zua Republik ausgruafa hod, is des olladings neama wieda entretn. Es sognennte Commonwealth Office is de absolute Zentrale vom Commonwealth und sitzt in London. Ähnlich wia bei da UNO schickt jeds Lond an Vatreta dohin. Zuasäzlich dazua treffa si de Stoots- und Regierungschefs vo de Mitgliedsstootn olle 2 Joar zu am 1-wäching Gipfetreffn. Da Gipfe findt jeds Mol in am ondan Mitgliedstoot stott und weat traditionell vum britischn Monarchn, deazeit Kenig Charles III., aeffnet.
Commonwealth Realms
 Schau aa unta: Commonwealth Realms
Deazeit hot da Commonwealth 56 Mitglieda (Beitrittsjoa in Klomma):
De Grundidee vum Rassismus is, dass irgndwejche Rassn, ondan iwalegn sei soin und deshoib a Recht hädn de ondan z untadrickn oda irgendwia auszgrenzn.
Rassismus duat soziale Phenomene mit pseudowissnschoftlichn Analogieschlissn aus da Biologie interpretian. Voa oim ois Reaktion auf de Aufklearung is vasuacht woan, soziale Ungleichheit und hierarchische Struktuan auf de Weis z rechtfeatign und so z betonian. Rassismus losst si owa aa scho bis in de friae Menschheitsgschicht zruckvafoign.
De tiakische Sproch (tiakisch:Türkçe oda Türkî) ghärt zum oghusischen Zwoag vo de sogenaunten Turk-Schprochan, de wo hauptsächli in Kloa-Asien (Anatolien) gredt werd. Sie is de Amtsschproch vo da Tiakei und Zypern (nem griachisch). Kloane tiakischschprochige Mindaheitn gibts in Eiropa, z. B. Buigarien, und (durch Zuawaundarung) in Deitschland und Östareich.
Tiakisch wird vo ebba 65 Milliona Leid gredt. De am engschten vawaundte Sproch is Aserbeidschanisch. De zwoa sant so ähnli, dass de Sprecha si gengseiti vaschtengan.
De modeane Hochschproch is afm Dialekt vo Istanbul aufbaut wuan und hod de Osmanische Hofschproch in de 30er Joar oglest. Trotz oana radikalen Schprochreform durchn Mustafa Kemal Atatürk sei Politik haum si vui Reste vom Osmanischen khoidn. So beschteht a heit nu a ned kloana Tei vom Vokabular aus persische und arabische Wärta.
Da Merkur is mit am Duachmessa vo knapp 4880 km da kloanste und mit oana duachschnittlichn Entfeanung vo da Sun vo eppa 58 Muillionen km da sunnexte und somit aa da schnejste Planet im Sunsystem. Ea hod a maximale Dogestemperatur vo rund +430 °C und a Nochttemperatur vo bis zu −170 °C und domid de gresstn Temperaturschwankunga vo oin Planetn.
Afgrund vo seina Gress und vo seina chemischn Zammasetzung zejd a zu de eadehnlichn (terrestrischn) Planetn. Weira so noh ba da Sun is, ko man vo da Eadn nua schwaa beobochtn, weira nua oan maximaln Winklobstond vo rund 20° estli und westli vo da Sund dareicht.
Sein astronomisches Symbol is ☿.
Vorlage:Alpha Centauri/WartungBitte nur die Nummer der Episode angeben!
De Oart oda Spezies (lat. species ‚Oart‘) is de Grundoaheit vo da biologischn Systematik.A oigmoane, vabindliche Definition vo Oart oda Spezies gibts bis etz no ned. Stoddessn gibts in da Biologie verschiedne Oartkonzepte, de wo za untaschiedlichn Klassifikationa fian.
Es Grundproblem bsteht in da Obgrenzung vo Lokalpopulationa, d. h. wos gheat no zamma und wos nimma. Je noch favorisiadn Oartkonzeptn ko ma do za ganz untaschiedlichn Eagebnissn kema.
De Spoviecha (Mammalia), dt.: Säugetiere san a Glass fo di Wirwiviecha, de wos ma zmoast an eanam Föi dakennt, und de wos eanane Jungan mid Milli saing. Af da ganzn Wöid gibts heidzudogs um di 5500 Ortn fo Spoviecha; se weant in drei Untaglassna aufdeid: de Ursaiga, de wos nu Oa lengt, di Beitlsaiga und de Hähan Spoviecha, de wos aa Plazentaviecha hoassn; biologisch gseng ghead zu de letztan aa da Mensch dazua.
De häan Spoviecha wern untagliedad in 21 Ordnungan:
Da boarische Nom „Spoviecha“ loadt si von am oidn Wort fia „saing“ o, vgl. im Deitschn Spanferkel, boarisch Spofaggal: a Faggal, wos nu Milli saigt.
Ois Baam (dt.: Baum, engl.: tree) is a Pflanzn, de wo an afrechtn, vohoiztn Stamm bsitzt, dea wo aus a Wuazn ind Häh steigt. A große Osammlung fo Baam an oam Ort nennt ma nacha Woid oda as Hoiz. Baam kinnand a Obst wia Epfe oder Birna drong.
Unta am Laabbaam vasteht ma an Baam, der ganz normale Bladl hod, de im Hiaxt farbig wean und nacha obfoind.
Vaschiedne Laabbaam:
A Nodlbaam hod ganz längliche Bladl de wo ausschaund wia Nodln, desweng a Nodlbaam. De meistn Nodlbaam bhoidn erane Bladdl im Winta und san desweng aa im Winta grea. A Ausnahm san do de Lärchn, dene eanane Nodln wern im Hiaxt goib und foin dann ob.
Voschiedne Nodlbaam:
Weda (dt.: Wetter, engl.: weather; vo ohb.: wetar = Wind, Waan) is a kuazfristiga Zuaschtond in da Atmosphea on an bschtimmdn Ort af da Eadn. Des ko z. B. Sunnaschein, Woikn, Reng, Wind, Hitz oda Kejtn sei. Weda gibds owa aa außahoib vo da Eadn im Wejdraum, z. B. ois Sunnawind (dauanda Fuzalausschtoß vo da Sun, wo duachs gonze Sunnasystem waad) oda af olle Planetn, de wo a Atmosphea hom.
Wei ma Weda jedn Dog sejm gschpian und mid de Foing lem miassn, woa des fian Menschn scho imma a wichtigs, jo sogoa iwalemswichtigs, Thema.
De Uasochn vom Weda san lezdn End imma de Enagie, de wo vo da Sun ausgähd und de Bewegung vo da Eadn um de Sun und um de oagne Axn. So entschtenga dauand Temparatuauntaschied, Luftdruckuntaschied, Vadunstung und Wind, de wo as Weda otreim.
Zugga (dt.: Zucker, engl.: sugar) is a Sammebegriff fia siaße, lesliche Kuinhydrate (Saccharide), de wo in Viktualien vawendd wean.
Ma untascheidd Oafochzugga (Glukose, Fruktose usw.) und Zwoafochzugga (Sacharose, Haushoitszugga). De Saccharose is des, wo mia gmoahii Zugga nenna.
Da Zugga ghead za de rarn Lemsmiddl, fia de wo's koa Mindesthoidboakeitsdatum gibd.
As Woat Zugga kimmt ausn Sanskrit, vo शर्करा scharkaraa fia siaß. Iwas Persische: شکر, schekar und as Arabische: سكر, sukkar is's af Eiropa (Middllatein: succarum) kemma.[1]
Da Schraubn, Schraum, oda Schraufn, in gloa aa Schraiwal (dt.: die Schraube, engl.: screw), is a Stift oda Boizn, dea wo aussn a Gwind hod. Es wead ois Vabindungselement gnuzt und hod en Voatei, dass'd de Vabindung wieda afmocha konst, ohne dassd wos ruinian duasd.
Schraubn san voa oim aus Metoi, es gibt oba aa sejchane aus Hoiz oda Kunststoff.
Ma untascheidt:
Charakteristische Werte fia Schraufn: Fließgrenze fyk / 0,9 = Zugfestigkeit fub
Es Colosseum (antika Naum: Amphitheatrum Novum oder Amphitheatrum Flavium) is es gresste Amphitheata, des wos im antikn Rom baut woan is und iwahaupt da gresste gschlossene Bau vo da remischn Antike. Es is zwischn 72 und 80 n. Kr. baut woan und is ans vo de Woazeichn vo dera Stod und zgleich a Zeignis fia de hochstehande Baukunst vo de oidn Rema.
Des easchte staanane Amphitheata vo Rom woa des 29 v. Kr. untan Augustus eigweichte Amphitheata vo Statilius Taurus aufm Marsfeld (Campus Martius). 64 n. Kr. is ban grossn Brand vo Rom zasteat woan. Nochn Braund hod da Kaisa Nero am söm Staundort a Palastauloge, de Domus Aurea baun lossn. Um 72, wenige Joa nochn Stuaz vom Nero, hod sei Nochfoiga da Vespasian des Gebiet da Effentlichkeit zruckgem. Daun hoda do a staanans Amphitheata baun lossn, des ollas bisherige in dera Oat in an Schottn gstöd hod. Aus neian Bauinschriftn vom Kolosseum is bekaunt wuan, dass da Bau duach de Beut vom Jidischn Kriag fiananziat wuan is, unta aundam mid im Joa 70 graubtn Goidschotz ausm Tempe vo Jerusalem.
41.8912.491944444444Koordinaten: 41° 53′ 24″ N, 12° 29′ 31″ O
A Oper (vo ital.: opera in musica, „Weak in da Musi“) is a Drama, des wo mit klassischa Musi umgsetzt is. Es is a Theaterstickl wo gsunga stott gredd werd und wo a Orchesta begleit. De Musi spuit de Hauptroin und trogt de Handlung, de Stimmung und de Emotionen. Opern wern in da Regl in Opernhaisa gspuit, de wo ma aa Opern nennt.
Im Untaschied zua Oper hom de Operettn und s Musical (populärs Musitheater in de USA) vor oim an Untahoitungsospruch und zuin auf Popularität und komerzielln Erfoig ob.
Da Noadpoi (dt.: Nordpol, engl.: North Pole) is da neadlichste Punkt vo da Eadn, wo de Eadaxn iah End hod. Gnau gnumma is des da geografische Noadpoi, wei es gibt no an magnetischn Noadpoi, dea wo ned iwaeihschtimmt.
Da geografische Noadpoi liegt af ana Broadn vo 90° Noad, middn im (Arktischn Ozean, mid ana unbschtimmboan Leng, genau gengiwa an Siidpoi.
Vom 21. Meaz bis 23. Septemba gähd de Sunna do nit unta, des hoaßt ma Poiardog. Af'n Poiardog foigt a Zeidl de Demmarung und nacha a boa Monad de Poiarnocht.
Wea da easchte Mensch am Noadpoi woa, is nit oadeide, es kunnt da Roald Amundsen gwen sei.
Kanada (englisch und franzesisch: Canada) is a Stoot in Noadamerika, dea wo zwischn Atlantik im Ostn und Pazifik im Westn liegt und noadweats bis zur Arktis reicht. De oanzige Landesgrenz is de Grenz zu de Vaeinigtn Stootn vo Amerika im Sidn und im Noadwestn. Af de Flächn bezong is Kanada s zwoatgresste Lond vo da ganzn Wejd.
Des Lond hod zwoa Amtssprochn, Englisch und Franzesisch. Zentrale Konflikte im Lond san de Rechte vo de frankophonen Kanadia und vo de indigenen Vejka: Easchte Nationa, Inuit und Métis.
Da Nam Kanada is woahscheinli vum Wort kanata obgleitet, des wos in da Sproch vo de Sankt-Lorenz-Irokesn sovui wia „Doaf“ oda bessa „Siedlung“ bedeit.[1] 1535 hod da franzesische Entdecka af oana Wegbeschreibung zum Indianadorf Stadacona (heit: Quebec) de Bezeichnung Canada zum easchtn Moi gseng.[2] Cartier hod dann an Nam Canada ned nua fia des Dorf vawendt, sondan aa fia des gonze Gebiet, des wos vom Haiptling Donnacona aus Stadacona beheascht worn is. Ob 1545 wor da Nam Canada fia de Region scho landlaifig. Forscha und Pejzhändla san vo dea Region in Richtung Westn und Sidn zong und so is des Gebiet des Canada gnennt worn is imma weida gwochsn. Im friahn 18. Jh. is da Nam fia an gsomtn heitign Mittlan Westn bis Louisiana gnutzt worn.
De seit 1763 britische Kolonie Quebec is 1791 in Obakanada und Niadakanada afteit worn, wos ungefäah an spädan Provinzn Ontario und Quebec ensprochn hod. 1841 is des wieda zur Provinz Kanada zsammgfosst worn. 1867 hom de nei grindtn Bundesstootn vo de Kolonien in Britisch-Noadamerika an Nam Kanada und an Titl Dominion dahoidn. Bis in de 1950a Joah is da amtliche Nam "Dominion of Canada" iblich gwen. Mit da steigandn Autonomie gengiba Großbritannien hod de Regiarung imma efta de Bezeichnung Canada vawendt. S Kanada-Gsetz vo 1982 beziagt si nur no af Canada, des wos inzwischn de oanzige amtliche (zwoasprochige) Bezeichnung is.
Kanada is mid arana Flächn vo 9.984.670 Quadratkilometa noch Russland as zwoatgresste Land auf da Wejd und fost so grouß wia Eiropa. As Lond nimmd um de 41 % vo da Flächn vo ganz Noadamerika ei. Da oazigste unobhängige mid Londesgrenzn vabundne Nochboa hand de Vaeinigtn Stootn am Sidn und am Noadwestn. A andana Nochboa wad nu as dänische Autonomiegebiet Grönland, des wos oba duach a eba 30 Kilometa broade Meerenge (Kennedy-Kanal) vo da neadlichstn kanadischn Insl, Ellesmere Island, wegad is. Mid da siadlie vo Neifundland glenga Inslgruppn St. Pierre et Miquelon hods a nu a Ibableibsl vo da franzesischn Kolonie Neifrankreich.
De gresste Noad-Sid-Ausdehnung, vo Kap Columbia auf Ellesmere Island in Nunavut zua da Insl Middle Island am Eriesee, hand 4634 Kilometa. De gresste Ost-West-Entfeanug hand 5514 Kilometa vo Cape Spear auf Neifundland bis zua Grenz vom Yukon-Territorium mid Alaska. De Gsamtläng vo da Grenz zwischn Kanada und de Vaeinigtn Stootn hand 8890 Kilomeda. Kanada hod mid 243.042 Kilomeda a de längste Kistnlinie auf da ganzn Wejd.
De gresste Insl is d Baffininsel am Noadostn, wo a glei de fimftgresste Insl auf da ganzn Wejd is. De neadlichste Hoibinsl is Boothia. 9.093.507 km² vo Kanada hand Lond- und 891.163 km² Wossaflächn.
Kanada hod an Ateil an sechs Zeitzonen.
As geologische Grundgebirge vo de estlichn Provinzn hand oide Beag, wo scha odrong hand und nu ejdane Teile vom Kanadischn Schuidl. Der umfosst a recht a grouße Region mid an Haufa vo de Ejdastn Gstoana. Um d Hudson Bay rumdum, isa fast so grouß wia d Hejftn vom Kanadischn Stootsgebiet. Bis auf a boa gloane Beag am estlichn Quebec und in Labrador is d Londschoft floch und buglad. As Netz vo de Gwassa is recht dicht, d Entwossarung vo dera Region erfoigt duach a Vuizoi vo Fliss. De sidliche Hejftn vom Schuidl is mid boreale Wejda bedeckt.
Bei da letztn Voikzejung vo 2006 hod Kanada 31.612.897 Eihwohna ghobt. De Bevejkarungsdichtn gheat mit ebba 3,2 Eihwohna/km² zu de geringstn der Wejd. De Bevejkarung konzentriat si auf an 350 Kilometa broadn Stroafn entlang vo da Grenz zua USA. Da Noadn is weitgehnd unbesiedlt.
Bei da letztn Voikszejung im Joa 2006 hom 1.172.790 Kanadia ogem, doss zu ana indigenen Gruppm ghean. Des woan 3,8 % vo da Bevejkarung. Dazua ghean:
185.960 Kanadia hom im Joa 2001 oane vo de 50 indigenen Sprochn gredt. De Indiana hom eascht seit 1960 s volle Woirecht.
Seit 1996 wead in Kanada am 21. Juni da „National Aboriginal Day“ bzw. „Journée nationale des Autochtones“ ('Nationalfeiadog vo de Ureihwohna') gfeiat.
De Amtssprochn in Kanada san Englisch und Franzesisch. 20,1 % vo da Bevejkarung gem o, doss weda de oane no de ondare eana Muaddasproch warad.
Englisch und Franzesisch san de Muaddasproch vo 59,7 % bzw. 23,2 % vo da Bevejkarung.[3]
In de Noadwest-Territorien hom mearare Sprochn vo de Easchtn Nationa offiziejn Status. Im Territorium Nunavut, wo de Inuit de Meaheit stejn, is Inuktitut oane vo drei Amtssprochn.
Voa mindastns 12.000 Joa hom Indiana (in Kanada Easchte Nationa gnennt) Noadamerika bsiedlt. Voa ebba 5000 Joa san de Inuit gfoigt.[4] Ob ebba 4800 v. Kr. losst si Kupfabeorbatung nochweisn. Um ebba 2500 v. Kr. hods de easchtn Deafa gem. Am Ofong woans Wintadeafa; d. h. im Summa is ma gwondat, im Winta hod ma im Doaf gwohnt. Oanige Indianastämm san sogoa scho um ebba 1600 v. Kr. Bauan woan, wia z. B. de Katzie.[5] Um ebba 1000 v. Kr. bis 500 n. Kr. hods vo Irokesen- und Algonkin-Stämm on de Grossn Seen und om Sankt-Lorenz-Strom scho Longhaisa gem, de wo s gonze Joa iba bewohnt woan.
De easchtn eiropäischn Siedla in Noadamerika woan um ebba 1000 de Wikinga, de wo a kuaze Zeit long am neadlichn End vo Neifundland glebt hom.[6] Eascht 1497 san de nextn Eiropäa auftaucht. Es woa da italienische Seefoara John Cabot, dea wo de kanadische Antlantikgstod fia England entdeckt und teiweis in Besitz gnomma hod.[7]
Kanada is a in zeha Provinzn und drei Territorien gliadata Bundesstoot. De subnationaln Einheitn kinnand in geografische Regionen gliedat wern. Westkanada bestehd aus British Columbia und de drei Prärieprovinzn Alberta, Saskatchewan und Manitoba. Zentralkanada umfosst de zwoa Provinzn Ontario und Québec, wo da Groußtei vo da Bevejkarung wohnd. Ois Seeprovinzen zejnd New Brunswick, Prince Edward Island und Nova Scotia; zam mid Neifundland und Labrador buidns de Atlantischn Provinzn. De drei Territorien Yukon, Nordwest-Territorien und Nunavut umfossand olle Gebiete wos neadle vom 60. Breangrod und westle vo da Hudson Bay lingand.
De Provinzn hamd olle an recht an houha Grad an Autonomie. Olle Provinzn und Territorien hamd a Oakammerparlament und oan Premierminister ois Regierungschef. Da kanadische Monarch wiad in olle Provinzn duach an Vizegouverneur vadren,[8] der wos genauso vui zum mejdn hod wia da Generalgouverneur und mehr oda wenga grod zeremonieje Aufgom ibanimmd. A de Territorien ibanimmd a vo da Bundesregiarung bestimmda Kommissar de Aufgom vo am Vizegouverneur.
Russland (russ.: Россия, Transskription: Rossija) oda Russische Fedaration (russ.: Российская Федерация, Transskription: Rossijskaja Federazija) is a Land, des in Eiropa und Asien liegt. Da President is da Wladimir Putin. Russland is as greßte Land auf da Wöd.
De Russische Fedaration is Rechtsnachfoiga vo da Sowjetunion in internationaln Organisationen, ois Atommocht und ois ständigs Mitglied vom Wödsichaheitsrot.
Russland gliedat si geografisch in de foigenden Großlandschoftn:
De 10 gresstn Städt in Russland san:
Russland is a Vuivökastaat.
Nebn de Russn, de mit 79,8 % de Mehrheit vo da Bevökarung stelln, gibts no fast 100 andre Vöka. Greßere Mindaheitn san de Tataren (4,0 %), de Ukrainer (2,2 %), de Armenier (1,9 %), de Tschuwaschen (1,5 %), de Baschkiren (1,4 %), de Deitschen (0,8%) und andere.
58.6570.116666666667Koordinaten: 59° N, 70° O
Da bis zu 5608 m diafe Arktische Ozean, aa Nordpoiarmeea (dt.: Nordpolarmeer), Neadlichs Eismeea, Arktische See oda kuaz Arktik gnennd, is mid 14,09 Mio. km² da gloanste Ozean af da Eadn. Midrana Wossadiafn wo im Schnied grod 987 Meta hand, zejd'a zu de flochn Gwassa. Monchmoi wiada aa ois a Nemmeea vom Atlantischn Ozean gseng; er ligt a da Arktis.
Arkdischa Ozean |
Adlandischa Ozean |
Indischa Ozean |
Pazifischa Ozean |
Sidlicha Ozean
De Noadsee (dt.: Nordsee) is a Meea, des wos im Noadn vo Deitschland liegt, wia da Nama eh aa scho sogt. Se fongt im Westn vo Schleswig-Holstein, am Bundesland vo Deitschland, des wo am weidasdn drobn liegt und glangt nachad, wem ma no Westn schaugd bis no England umma.
Nem de offnsichtlichn Grenzn duach de Gstodn vo de Onrainastootn werd de Noadsee duach a denkte Linie vom norwegischn Lindesnes hi zum dänischn Hanstholm in Richtung Skagerrak obgrenzt. De neadliche Grenz zum Atlantik is natuaraimli weniga eihdeitig. Traditionej werd a denkte Linie vo NoadSchottland iwa de Shetlands bis hi zum norwegischn Ålesund ogenumma; noch'm Oslo-Pariss-Obkumma vo 1962 valafft se etwos weita westli und neadli entlong vo 5° westlicha Läng und 62° neadlicha Broatn af Häh vom norwegischn Geirangerfjord. Im Sidn is as Festland de Grenz. Foigande Lända grenzn an'd Noadsee o (im Uahzoagasinn): Norwegn, Dänemark, Deitschland, Holland, Bejgien, a gonz a kloa weng Frankreich, und donn no England und Schottland.
D'Noadsee is a Meea, des wos a fia'n Fremdnvakeah gnutzt werd, bsondas an de Gstodn, de wos zu Bejgien, Holland, Deitschland und Dänemark dazuaghean. A Grund dafia is wia bei da Ostsee de guade Meealuft, de do bsondas guad sei soi und bsondas ned so gsundn Menschn hejfa soi.
