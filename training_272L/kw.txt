Sarah Bernhardt (23 mis Hedra, 1844 yn Paris, Pow Frynk - 26 mis Meurth, 1923) o gwariores frenkek geryes da.
Michelangelo di Lodovico Buonarroti Simoni (6 Meurth 1475 – 18 Hwevrel 1564), godhvedhys avel Michelangelo, o lymner, gravyer, pennser, prydydh, hag ynjynor a Itali y'n Dastinythyans (Renaissance). War-barth ha Leonardo da Vinci, y'n gylwir yn fenowgh "den a'n Dastinythyans" a styr y'n jeva roas meur yn lies devnydh.
Michelangelo a vewa bewnans bysi dres ehen, yn unn wruthyl niver bras a oberennow. Yma rann a oberennow Michelangelo yn-mysk an re moyha aga bri a'n jeves an bys. Ynna yma diw dhelow varbel gerys-da, an Pieta yn Basilica Sen Peter ha Davydh a sevi unnweyth yn piazza yn Florens mes yma lemmyn y'n Virva Accademia. Y lymnansow an moyha gerys-da yw frescos hujes, nen an Chapel Sistin hag an Vreus Dhiwettha. Y oberen an moyha gerys-da a bennserneth yw penn est ha dom Basilica Sen Peter.
Y hwodhor meur a vewnans Michelangelo drefen ev dhe asa lies lyther, bardhonek ha jornal. Drefen y vos a gemmys bri, ev a veu an kynsa artydh dhe weles dyllo bewskrif a'y vewnans hag ev byw hwath.[1] Treweythyow y'n gylwir Il Divino.[2] 
Artydhyon erel a leveris y'n jeva terribilità, (ow styrya y perthys own a'y oberennow drefen aga bos mar vras ha leun a amovyansow krev). Lies artydh aral hag a welas y ober a assaya kopia an keth gnas a amovyansow. Dhyworth an tybyans ma a terribilità y teuth gis artydh henwys Mannerism.
Miguel de Cervantes Saavedra (29 mis Gwynngala, 1547 – 23 mis Ebrel, 1616) o skrifyas spaynek. Don Quijote de la Mancha yw an lyver moyha godhvedhys yn ta gans Cervantes.
Kālidāsa o awtour a skrifa yn Sanskrit klassek yw gwelys avel prydhydh ha skrifer gwariow an gwella a hen Eynda. Y wariow ha bardhonieth yw selys, dre vras, war hwedhlow mythologieth eyndek: an Vedas, an Rāmāyaṇa, an Mahābhārata ha'n Purāṇas. Y oberennow hag yw gesys dhyn yw tri gwari, dew vardhonek epik ha dew vardhonek berra.
Ny wodhir meur yn kever y vewnans marnas an taklow a yll bos dismygys der y ober. Ny wodhir na hwath oos y ober poran, mes dres lycklod i a veu skrifys kyns an 5es kansvledhen OK.
Yma meur a delanwes dhe Kālidāsa war lien Sanskrit ha lien eyndek yn ollgemmyn, keffrys ha war Rabindranath Tagore yn komparek.
Yma'n erthygel ma owth usya an Furv Skrifys Savonek a-barth Kernowek kres.
Publius Virgilius Maro, (15ves Mis Hedra, 70 KOK - 21a Mis Gwynngala 19 KOK) aswonnys dhe redoryon Sowsnek avel Vergil, o bardh gerys-da y'n Emperoureth Romanek.
Kapten James Cook, FRS (27 mis Hedra 1728 – 14 mis Hwevrer 1779) o hwither Sowsnek, marner ha desinor mappow. Ev a wrug tri vyaj dhe'n Keynvor Hebask, ow kul mappow a'n leow ha rekordya ynysyow hag arvoryow war vappow Europek rag an kynsa prys. Ev yw aswonnys yn arbennik rag kavos an arvor est Ostrali, kavos an ynysyow Hawaii ha gul an kynsa mappow a Newfoundland ha Mordir Nowydh.   
Yn y vewnans, ev a wolyas diwweyth a-dro dhe'n bys. Ev a dremenas an Kylgh Antarktek ha kavos ynysyow nowydh y'n Keynvor Hebask ha tirwelyow nowydh yn Amerika Gledh. Ev a spenas meur a dermyn ow kul arbrovow godhonieth, ha gul mappow a'n leow nowydh. Ynwedh, ev a skrifas lies lyver a-dro dhe'n pyth a gavas ev.
Stanley Kubrick (26 mis Gortheren, 1928 – 7 mis Meurth, 1999) kevarwodher fylmow Amerikan.  Ev o askorrer, skrinskrifer ha skeusenner ynwedh.  Aswonsys avel onan a’n gwrier fylmow yn istori cinema.  Y fylmow ymons dre vras holya novelys o hwedhlow berr, ha gorher efander a eghennow.  An fylmow ma ymons merkyas ragdha gwiryonedh, hwarthuster du, desinyow desedhva hag ilow arbennik.  Nebes y fylmow a’vri komprehendya  Hensyow a Glori (1957), Spartacus (1960), Dr. Strangelove (1964), 2001: Odyssey Efanvos, Owrvalow Klock Oberedh (1971), Barry Lyndon (1975) hag An Golowi (1980).
Leonhard Euler (15 Mis-Ebryl 1707 yn Basel – 18 Mis-Gwynngala 1783 yn Sen Pederburg) o mathematgydh ha godhonydh swisys, meurgerys rag y notennans standard a gehavalennow mathematigel.
Y gevrohow o:
Gottfried Wilhelm Leibniz, ynwedh Leibnitz po von Leibniz, (1 Gortheren 1646 – 14 Du 1716) o skiansek almaynek a skrifa, yn brassa rann, yn Frynkek ha Latinek. Ev o pur bosek yn filosofieth hag awgrym. 
Ev a dhevisyas kalkulus yn anserghek a Newton hag y notennans rag derivyansow yw an huni hag yw usys a-dhia an termyn na. Ynwedh y hwrug ev dismygi an kevreyth dewek hag yw an sel a jynnys-amontya arnowydh. Leibniz o posek ynwedh yn lyskannaseth ha politegieth Europek yn y oos.
Yn filosofieth, y perthir kov anodho rag optimistieth. Ev a dybis bos agan ollvys an gwella possybyl a ylli bos gwrys gans Duw. Ev o onan a'n resonegydhyon veur a'n 17ves kansvledhen gans René Descartes ha Baruch Spinoza.
Ynwedh Leibniz a wrug kevrohow dhe fisegieth ha teknegieth. Ev a dharganas tybyans diwettha yn bewonieth, medhegneth, dororieth, damkanieth hevelepter, brysonieth ha skiens kedhlow. Ev a skrifa ow tochya lagha, maseth, skiens Duw hag istori.
Confucius (Chinek: 孔子; pinyin: Kǒng zǐ) (551 BC – 479 BC) o prederyor Chinek ha filosofer kowethasek, neb a dhyskasow ha filosofi re janjys yn town tybyansow ha bewnans Chinek, Koreek, Japanek ha Vietnamek. 
Karl Heinrich Marx (leveryans Almaynek: [ˈkaɐ̯l ˈhaɪnʀɪç ˈmaɐ̯ks]; 5 mis Me 1818 – 14 mis Meurth 1883) o filosofer, ekonomydh, socyologydh, istorior, jornalyas ha socyalydh domhwelus Almaynek. Oberow Marx yn erbysieth a ros an grond konvedhes lavur ha fatel yw junys orth chatel, hag yth awedh y ober tybyans erbysiek iskevresek.[1]
Ev a dhyllo meur a lyvrow der y vewnans;  aswonnys yn arbenik yw Derivadow an Gemynegoryon (dyllys 1848) ha Das Kapital ('Chatal', dyllys 1867-1894).
Aleksander III a Makedon (20/21 mis Gortheren 356 KOK – 10/11 mis Metheven 323 KOK) aswonys avel Aleksander Veur, o myghtern a wlaskor Grek hen Makedon.  Ev a spedyas y das myghtern Philip II, pan o ugens bloodh.  An moyha a'y vledhynnyow ow rewlya veu spenys yn kaskyrghow breselek dres Asya howlsedhes ha Afrika north-est.  Kyns ev dhe vos deg warn ugens bloodh, ev re wrug onan a’n empirys brassa yn istori, ow tenna ynter Pow Grek hag Eynda.
Elisabeth Ia o Myghternes a Bow Sows (hag yn titel a Wordhon ha Pow Frynk ynwedh) a-dhia 1558 bys termyn hy mernans yn 1603. Genys yn 1533, myrgh Henry VIII a Bow Sows hag Ann Boleyn o hi; mes wosa dibennans hy mamm, y tiskleryas hy bos bastardh. 
Reyn Elisabeth yw kevys hwath rag splannder gonisogeth sowsnek an oes na.
An skriforyon William Shakespeare, Ben Johnson ha Christopher Marlowe a lavurya y'n termyn na; Francis Drake a worhemmynna morlu Pow Sows; ha Walter Raleigh ha Humphrey Gilbert a dhallathas trevesigethow yn Amerika.
Ny dhemmedhis Elisabeth bythkweth – rag henna yth aswonni hi avel an 'Vyghternes Wyrgh'. Hy henderow, Jamys Stuart a Alban, a gemmeras an gurun war hy lergh.
Jawaharlal Nehru (henwys ynwedh Pandit Nehru) (14 Mis Du 1889 - 27 Mis Me 1964) o ledyer (pennvenyster) a Eynda dre 17 bledhen a-dhesempis wosa 1947, pan wrug mos ha bos Eynda anserghek. Ev a veu genys yn Allahabad, Uttar Pradesh, Eynda. Ev a verwis gans shora kolon yn Delhi Nowydh.
Yn-dann rewl Prydannek, Nehru a veu gorrys yn prison lies prys. Dres an presyow ma, ev a wre skrifa lytherow hir dh'y vyrgh, Indira, a-dro dhe istori eyndek ha'n bys. An lytherow ma yw skrifys marthys yn ta. I a dheuth ha bos lyverow pur sewen pan vons  dyllys diwettha avel Glimpses of World History (Gowologow a Istori an Bys) ha The Discovery of India (An Diskudhans a Eynda).
Y das Motilal Nehru o figur posek yn gwynnel rydhses eyndek ynwedh. Y vyrgh Indira Gandhi ha y vab wynn Rajiv Gandhi a dheuth ha bos pennvenystroryon a Eynda.
Sen Thomas Aquinas, (1225 – 7 Meurth 1274) o pronter Katholik Dominican ha filosofer a Itali hag ev yw sans Katholik. Genys veu ev yn Roccasecca, mab a Yurl  Andulf a Aquino ha Yurles Theodora a Teano.
Yth esa y adhyskans a-varr orth managhti Benedictine yn Monte Cassino. Yn Pennskol Naples, ev a studhyas filosofieth, theologydh Katholik, istori an eglos, lagha an eglos ha furvwasonieth.
Erbynn 1240, ev a erviras bos broder du gans an Ordyr Dominican nowydh. Awos bos res dhe vreder dhu dilea rychys a'n bys ma, y deylu a'n kachyas rag gul dhodho sewya lergh y ewnter ha dos ha bos abas Benedictine. I a'n gorras yn-dann naw alhwedh yn kastel dhe janjya y vrys. Byttegyns, pan wrussons i y dhyllo wosa dew vledhen, ev a junyas an breder Dominican hware.
Awtour o ev an argyans kosmologyl. Y lyver an moyha aswonnys yw Summa Theologica. Onan a'n 33 Doktour a'n Eglos yw ev. 
Aswonnys yw ev ynwedh rag y ober gans lagha naturel. Yth esa savla optimistek dhodho hag ev a grysis bos gnas mab den dhe wul taklow mas a-derr tebel.
Epistemologieth (a'n Grek ἐπιστήμη, epistēmē 'godhvos') yw skorren filosofieth yn kever godhvos. Epistemologydhyon a studh an gnas, dallathvos ha finyow a wodhvos, avowans epistemek, resonekter kryjyans, hag erel. Epistemologieth yw isran chyf a filosofieth, gans isrannow chyf erel kepar hag ewnhynsegieth, lojyk ha metafisek.
Yma dadhlow yn epistemologieth yn peswar leurnedh chyf:
Y'n dadhlow ma, hag erel, epistemologieth a assay gorthebi govynnow kepar ha "Pandr'a wodhon?", "Pandr'a styr ni dhe leverel y hwodhon neppyth?", "Pandr'a wra kryjyansow avowys dhe vos avowys?", ha "Fatel wodhon ni dhe wodhvos?".
Preder yw oberyans an ympynnyon yn aktivita war. An furvow chyf yw breusi, resna, furvya tybyans, assoylya kudyn ha dewis ervirans. Mes argerdhow brysel erel, kepar ha konsidra tybyans, kov, po awen yw synsys ynno yn fenowgh ynwedh.
Y hyll bos po na vos settys war-tu hag amkan hag assoylya kudynnow komparek. Nyns yw an unsel fordh may hwra an brys oberi. Fara a yll bos sewyans a anyen hag an brys diswar a yll assoylya kudynnow heb an den dhe vos war anodho.
Enevales erel a yll usya aga ympynnyon dhe assoylya kudynnow, mes nyns eus fordh dhe wodhvos mar kwrons i hemma yn war. Preder yw studhys gans nebes rannow a dhyskans, y'ga mysk brysonieth, filosofieth, bewonieth, fysyologieth ha socyologieth.
Kowethas yw an ger rag deskrifa tus war-barth (kuntellek, somm aga rosweythyow ha kesoberyans kowethasek). An ger yw kelmys dhe'n ger "koweth" ("friend" yn Sowsnek). 
Kowethas a styr ynwedh bagas komparek a dus neb a gesober, maga ta kowethas ledanna mayth yns i eseli anodho. Tus a wra kowethasow dhe waynya lesow moyha avel bagas dell yw galladow dibarow. Lies eneval a wra hemma ynwedh, kepar ha bleydhes po gwenen.  Socyologieth yw an hanow rag studhya kowethas.
Kowethas yw prederys yn fenowgh avel burjesedh, gwiryow hag ethek. Krevder ha unnses a'n kowethas yw henwys "chatel kowethasek".
Gwerinieth a styr rewl gans an werin. Yth usir an hanow ma rag furvow dyffrans a wovernans, may hyll an werin kemmeres rann a dhewisyow a yll menni an fordh mayth ober aga hemmynieth. Y'n dydhyow hedhyw, y hyllir gul hemma yn lies fordh:
Sosyalieth yw kevreyth erbysek ha politek. Yth yw hi tybieth erbysek a restrans kowethasek. Hy kryjyans yw y tal dhe'n maynys gwruthyl, gwaya, ha kenwertha rychys bos perghennys gans an oberoryon. Siwyans a hemma yw y pew an arghans an re a wrug an taklow, yn le bagas a berghennegoryon brivedh. Hanow an dus unnver gans kevreyth a'n par ma yw sosyalydhyon.
Y krys sosyalydhyon bos puptra y'n kowethas ledan gwrys gans assays kesoberek an dus ha'n vurjysi keffrys.
Kowethyans Kenedhlow a Esperth Menoyl, OPEC, po Organization of the Petroleum Exporting Countries  yw kowethyans kesgwlasek. A-dhia 1965 yma pennplas OPEC yn Wien, Ostri. Fondys veu OPEC yn Baldak, Irak yn mis Gwynngala 1960. 
Y ober yw dhe “gesordena ha unya policis menoyl” y eseli, hag ynwedh dhe “surhe faster marghasow menoyl rag diogeli provians effeythadow, erbysek ha rewlys a venoyl dhe gonsumyoryon, gober fast dhe askorroryon, ha gwaynyans teg dhe’n huni a gevarghew y’n diwysyans menoyl”. 
Herwydh Menystrans Kedhlow Nerth Asran Nerth an Statys Unys, askorrans oyl kriv OPEC yw elven bosek a effeyth prisyow oyl ollvysel. OPEC a sett kostennow askorra dh’e eseli, ha dell yw usys, pan vo kostennow askorra OPEC leheys, prisyow oyl a wra ynkressya. 
Pan veu OPEC furvys yn 1960, marghas oyl kesgwlasek o gwarthevys gans kowethyansow lieskenedhlek aswonnys avel an Seyth Hwor. Furvyans OPEC o troboynt yn rewlyans an stat dres asnodhow naturel. Y’n 1960ow OPEC a surheas na alsa kowethyansow menoyl terri prisyow yn untu. 
OPEC a’n jeves 21 esel.  Henwyn an eseli ma yw: 
Indonesi ha Katar yw eseli kyns.  
Powyow esel a OPEC a dheuth warbarth dhe furvya an kowethyans kesgwlasek ma gans niver a amkanow. Nebes amkanow yw:
Byttegyns, ny yll OPEC kollenwel an amkanow pub tro.
Greka, po Grew, (Ελληνικά /ɛˌliniˈka/ y'n yeth hy honan), yw yeth eyndo-europek kewsys yn Europa (Pow Grek, Kypros ha dhyghowbarth Albani) ha tramor (gans Grekys yn Ostrali, an Statys Unys, Pow Frynk ha gwlasow erell) gans nebes pymthek milvil dhen. Y'n lytherennek rek yth yw Greka skrifys.
Yma tus ow kewsel Greka y'n konna-tir balkanek a-dhia an sekond milvlydhen kyns OK. Yma dhe Reka gerva a 600,000 ger, onan a'n vrassa y'n norvys. An taves greka yw huni Homer, lien Grekys an Oos Klasek, an Emperoureth gonedhys gans Aleksander ha'y hembrynkysi, ha'n Testament Nowydh.
Hedhyw, yeth sodhogel yw Greka yn Pow Grek, Kypros, ha'n Unyans Europek.
An versyon ma yw huni Aweyl Mathew (6:9-13):
Yn lytherennans romanek:
Yethador yw an studhyans a weryow, fatel yns devnydhys yn lavarow, ha fatel wrons i chanjya yn ketestennow dyffrans. An dus a Bow Grek Koth a wre y henwel grammatikē tékhnē, an greft a lytherennow. Ev a yll kavos neb a’n styryow ma:
Pan wren ni kewsel, ni a us an yethador kowser a vyghan, po haval. Pan wren ni skrifa, ni a wra assaya skrifa gans yethador ewn. Ytho, kewsel ha skrifa a’s teves aga gis.
Lien yw bagas a oberow art gwrys a eryow. An rann vrassa yw skrifys, mes re anedha yw hwedhlys der anow. Yma lies eghen a lien, yn aga mysk bardhonieth, gwariow ha romansow. Herwydh usadow, lien a styr oberow hag yw skrifys fest yn ta. 
Ni a yll gorra lien yn bagasow dyffrans der aga yeth, oos, devedhyans, eghen ha testen. An ger lien a dheu dhyworth an ger Latinek "legendum", yn terowel "lego" a styr "redya". Kelmys yw dhe'n ger "lenna".
An kynsa lien o bardhonegow epyk, kepar ha Bewnans Gilgamesh. Ramayana ha Mahabharta, dew epygow Eyndek, yw redys y'n dydhyow ma.
An geryow natur ha naturel yw usys rag oll an taklow nag yw gwrys gans tus. Taklow kepar ha kewer, organedhow, tirfurvow, korfow an efanvos ha lies moy yw rann a natur. Godhonydhyon a studh an fordh rannow natur dhe oberi. Taklow gwrys gans tus yw gelwys kreftus po artefaktow.  
Skiensow naturel divers a studh rannow dyffrans a natur, rag ensampel ekologieth a studh rannow plansow hag enevales y'n kerghynnedh, ha bewonieth a studh pub eghen byw. 
Tus yw rann a natur, herwydh unn welva, hag i yw an drigoryon moyha studhys war an planet. I a gesvyw an eyl gans y gila yn aga herghynnedh naturel pub dydh. Pub rann a natur, dhyworth an ayr dhe'n tir yw kesserghek. Medhegneth a studh tus yn yeghes ha kleves.  
Herwydh gwelva aral, yma tus ha natur ow batalya. Natur yw gwelys gans tus avel asnodhow naturel. Tus a dregh gwydh, palas rag monyow ha tevi trevasow. Tanow, kerri tan ha gweythvaow a gaws defolyans. Tus yw da gansa gasa natur dibystik ha tus a vynn gul moy a dhevnydh a natur yn fenowgh a dhisakord, hag y'n bys arnowydh, gans moy a dus ha citys, an kudynnow a dheu ha bos moy sevur. 
Natur, yn y styr moyha efan, a styr an bys fisegel dre vras. Hemm yw styr an ger herwydh fysegieth. 
Styr dhe les a naturel yw
"Ow hwarvos po oberi yn akord gans fordh ollgemmyn natur". An gerlyver Oxford Shorter English Dictionary a lever bos an ger usys y'n styr ma rag an kynsa tro yn 1477.
Lynn y'n Alpow
Bewnans y'n mor
Lughes
Dowrlam Iguazu
Koswik
Meurth yw an peswera planet y'gan system howlek ha'n tressa lyha planet wosa Plouto ha Mergher. Yma diw loer dhodho: Deimos ha Phobos.
Awos liw rudhik an planet ma, tus an kothenep a gonvedhas avel an dyw a gasow – Ares rag an Rekys hag a-wosa Meurth (Latin: Mars) rag an Romanyon. Y'n eur ma, yth aswonnys Meurth avel an planet rudh ynwedh.
Stoff organek yw protin (gelwys ynwedh polypeptidow) gwrys a drenkennow amino restrys yn kadon blegys. Polymer yw an trenkennow amino junys war-barth gans kevren peptid ynter an karboksil ha'n bagas amino. An hanow rag an kevres a drenkennow amino yn protin yw kevres TDN an genyn. Y hyllir aga aswon avel unigynnow der aga kod genynnek.
Dre vras, 20 trenken amino yw omvyskys y'n kod genynnek, mes yn nebes organedhow, an kod genynnek a yll komprehendya selenocystin (Sowsnek: selenocysteine).
Yma an golodhyonen vyghan ynter an sagh boos ha'n golodhyonen veur, hag yth yw an tyller le may hwarvo an brassa rann a dretha hag omsugnans. Yn tus denel moy ages pymp bloodh, hys an golodhen vyghan yw 7.5 meter. 
Yma teyr rann dhe'n golodhyonen vyghan: an duodenum, an jejunum ha'n ileum.
Enyvales po miles yw eseli an wlaskor vywoniethek Animalia. Y fywons i y'n mor ha'n nor; lies eghenn a yll nija y'n ayr ynwedh. Lies kell a'n jeves, ha galloes gwaya ha gorthybi dhe'n kyrghynnedh. I a dyber kreatoryon byw erell (enyvales, plansow, korrbryves, h.e.). War-lergh savonow bywonieth, tus a wra rann a'n wlaskor Animalia (h.y. y'n urdh Primates a'n Mammalia, po bronnviles).
Ottomma rol a asrannow meur ha phyla y'n wlaskor na (yn lytherennow hardh y skrifir henwyn an naw brassa phyla). Nyns usi an rol ma ow tiskwedhes asrannow le ages phylum saw yn Chordata (agan phylum nyni).
Enyvales a yll bos rannys yntra dew vagas efan: mellkeynoges (enyvales gans mellkeyn) ha divellkeynoges (enevales heb mellkeyn). Divellkeynoges yw an brassa bagas a enyvales hag yma'n niver brassa a eghennow deskrifys y'n isbagas hwesker.
An erthygel ma yw skrifys yn Kernewek Kemmyn.
Pysk yw enyval gans eskelli, mellow keyn ha goos yeyn. Yma a-dro dhe 32,000 ehen a buskes. Ymons i ow triga yn moryow ha dowr fresk dres oll an bys. Yma'n bagasow a buskes ow komprehendya puskes askornek, puskes migornek (r.e. morvleydhi ha rohys) ha puskes heb genyow (r.e. mornadrys).
Tus, po pobel (unnplek den), yw eseli an ehen Homo sapiens. Gnasow kemmyn a dus a-dreus an norvys yw skientoleth ha godhvos, yeth, kowethas, ha gonisogeth. Yth esplegyas an ehen dhenel yn Afrika, ha'y wosa omystynna a-dreus an bes oll saw Antarktik. Yma nebes 6,450 milvil a dus y'n bes y'n eur ma. 
Esel tevesik a'n ehen ma a'n gelwir gour (liesek gwer), (ha'n ger den a styr person gorow treweythyow ynwedh). Esel tevesiges a Homo sapiens yw benyn (liesek benenes), po hwath gwreg. Esel yonk yw flogh (liesplek flehes) po baban rag tus pur yonk; y hellir leverel mowes mars yw an flogh benow po maw mars yw gorow.
An ehen dhenel a via a-dro dhe 400,000 bloodh, war-lergh tus skiensek y'n eur ma. Y hwra tus rann a'n urdh Primates, unn bagas a vronviles ow komprehendya apys, simes, lemours ha tarsirs keffrys. An nessa ehennow dhe dus y'n urdh ma yw Pan troglodytes (an chimpansi kemmyn) ha Pan paniscus (an bonobo).
War dhiw war y hell tus kerdhes – ottomma gnas posek a'gan linyeth esplegyansek. Tus a's peus garrow pur hir may's kehevelir dhe re Primates erel. Hirder kresek tevesigesow an bes yw a-dro dhe 159 cm (y'n Gwlaskor Unys, 164 cm); huni tevesigyon yw adro dhe 172 cm (y'n Gwlaskor Unys, 178 cm). 
Govenek bewnans a dus a-dreus an bes yw 65 bloodh rag benynes ha 61 bloodh rag gwer; mes yma dyffransow meur y'n niverow-ma y'n eyl gwlas ha'n aral. Govenek bewnans yn Japan yw 81 bloodh; huni yn Zambi yw 37 bloodh (gras yn arbennek dhe AIDS).
Gour yn Ghana
Gour koth yn Irak
Teylu yn Indonesi
Horn yw elven gymyk gans an arwodh Fe (dhyworth Latin: ferrum) ha'n niver atomek 26. Alkan loos, krev, tennvenek yw. Pur gemmyn yw ev yn kolonnen ha kreven an Norvys. Devnydhys yw rag gul dur. Horn yw an elven boosa gwrys yn kres steren gemmyn. Pur gemmyn yw horn yn meyn kowas. Essensek yw dhe bub eghen vyw, mes kesstoffow horn a yll bos gwenonek. Gelwys yw fowt horn anemia. An hwarheans kynsa dhe deudhi horn dhyworth y vonow o an Hittites yn Turki, a-dro dhe 1,500 K.O.K.. Rann essensek a'n Hweldro Dhiwysyansel o gul horn, ow kul devnydh a gok yn le glowbren. Pur bosek o horn dhe wul arvow.
Askorrans ollvysel horn yw moy ages 500 milvil tonnas an vledhen, ha 300 milvil tonnas moy yw eylgylghys. Y hyllir lettya gosseni gans gwiskas tanow a alkan aral, kepar ha sten po zynk, po kemyska horn hag alkan aral dhe wul kesalkenyow. Usys yw dur nikel rag ponsow ha peulyow tredan, dur tungsten ha vanadiom dhe wul toulys, dur manganes dhe wul arvow ha dur dinam rag daffar lymm.
Poos atomek horn yw 55.85, y boynt teudhi yw 1535°C ha'y boynt bryjyon yw 2750°C. Y dhosedh yw 7.9kg an liter.
Rann a ven kowas
Kromman horn dhyworth Pow Grek koth
Teudhi horn dhe wul dur
Chif moon horn, hematit
Gweyth dur yn Ostrali
Pons Brunel yn Essa
Drehevyans touryow ebron yn Evrek Nowydh
Kewer yw chanjyow dedhyek po euryek y'n ayrgylgh. Kewer a gomprehend: gwyns, lughes, tewedh, annawel, gwyns a-dro, glaw, keser, ergh, ha lies moy. Nerth an Howl a janj an gewer. Hin a dheskrif py par kewer a hwer, dell yw usys, yn unn tyller yn sesons dyffrans. Chanjyow y'n gewer a yll chanjya agan cher ha'gan bewnans. Yn kewer dhyffrans, ni a wisk dillas dyffrans ha ni a wra pythow dyffrans. Ni a dhewis bosow dyffrans yn sesonyow dyffrans. Rag ensampel, dehen rew y'n hav, know ha mor yn kynnyav po choklet tomm y'n gwav. Patron an gewer dres an vledhen yw gelwys an hin.
Keweroniethvaow oll a-dro dhe'n bys a vusur rannow dyffrans a'n gewer. Manerow rag musura an gewer yw: tooth an gwyns, tu an gwyns, tempredh, poos barometrek, ha leythedh. Gans an musuransow ma y hyllir gul darganow kewer rag termyn a dheu.  Tus a vusur an gewer yw henwys keweronydh. Keweronydhyon a dhevnydh jynnow-amontya rag drehevel patronyow awgrymek bras rag holya tuedhow kewer.
Kewer sevur a yll shyndya tus ha'ga fythow. Nebes ensamplow a gewer sevur yw:
Furv arnowydh an system metrik a vusur yw an Kevreyth Keswlasek Unsesow, (Frynkek - Le Système international d'unités}}; Sowsnek - International System of Units) selys war seyth unses elvennek ha devnydh an niver deg (10). 
Ottomma an system musur gwella gerys y'n bys, po yn diwysyans, po adhysk po godhonieth. Kevys yw ynwedh, unsesow moy degemerys warbarth ha rol an SI. 
Gwithys yw komendyans sodhogel dhe'n Kevreyth war wiasva NIST, ow komprehendya golinyans a gesberthynyans an unsesow an eyl dh'y gila. A-is yma rol a'n unsesow elvennel (kevys yw rol leun yn derivans (CODATA) a-dro dhe re erel kepar ha tooth golow.
==An seyth unses elvennel==seyth chif klass, ow settya rag-gorransow a-rag an henwyn. Pubonan a'n unsesow elvennel a sew yw sortow dyffrans a vusuransow. Pub unses aral a dheu dhyworth an seyth ma. 
Greunvos dell yw usys a gampoll eghen a welsen tevys dhe vos dybrys. Nebes anedha, kepar ha gwaneth yw usys dhe voosa tus. Nebes anedha yw res dhe vughes, ha mynsow le yw usys rag devnydhyow erel. 
Kemmyn yw rag boos hansel. Herwydh usadow, dybrys yw gans leth y'n Statys Unys ha Breten Veur. Yn fenowgh gwrys yw hwekka gans sugra, melysugen po frooth. 
An ger 'greun' a dheu dhyworth an Latin granum. 
Y'n 19ves kansvledhen, Amerikanyon a dhybri meur a gig rag hansel mes boghes greunvos po fiber. Wosa henna, tus a dhallathas prederi a-dro dhe dhybri yn yagh, ha dybri hansel yagh ynwedh. 
Ytho gwrys veu Granula. An hanow a dheu dhyworth granulates, furvyes a reun. Yn 1863 hemm o an kynsa greunvos rag hansel, owth ynkludya darnow poos gwrys a dalgh, plysken a-ves greun hag yw removys pan vo gwrys bleus. Res o gwlyghi an greunvos dres nos kyns y dhybri. Nyns o divera leth dresto lowr rag y wul dybradow. Ytho greunvosow dybrys hedhyw a dhallathas mes a gaskyrgh yeghes dallethys y'n 1860ow. Toos tanow pebys res dhe berthyoryon yn klavjiow a ynspryas dew dhen, C.W. Post ha W. K. Kellogg. An dhew a dhallathas kowethyansow henwys dhyworta aga honan. Kellog's yn arbennik yw meur aga hanow drefen bos Cornflakes mar erys-da.
Yn mysk an eghenow posekka a reunvos yma:
Hwegys
Ow plansa ris yn Bhutan
Gwaneth
Barlys
Sorghum
Kergh
Sugal
Myll
Banana yw hanow kemmyn plans losowek ha'n eghen a frooth hag a dyv warnodho. An plans a long dhe'n kinda Musa. Teythyek yns i dhe ranndir trovannel Asi soth-est. 
Prederys yw bos bananas tevys rag an kynsa termyn yn Papoua Gyni Nowydh. Hedhyw tevys yns i yn ranndiryow trovannel a-dreus an bys. An brassa rann a blansow banana yw tevys rag aga frooth, mes tevys yw rag aga fibrow hag avel plans afinys ynwedh. 
Yma a-dro dhe 110 eghen a vanana, nebes anedha medhel ha melys, hemm yw bananas melyssand, ha nebes anedha fyrv ha starchus plantains po bananas gwer. Possybyl yw dhe usya bananas dhe wul korev. Y hyllir usya aga lusow dhe wul sebon. 
Plans an banana yw an brassa plans losowek. An plans a'n jeves ben fug, po pseudostem yn Sowsnek, furvyes gans rann isella an del, a yll tevi mar ughel avel 8 meter. Pub ben fug a dyv unn toos a vananas. Bananas yw gwyrdh y'n dalleth, mes wosa i dhe adhvesi, melyn yns i. 
Bananas a dyf yn toos, yn nivelyow henwys leuvyow. Kevys yw kemmys ha ugens frothen dhe'n leuv ha kemmys ha ugens leuv dhe'n toos. Toos a boos yntra 30 ha 50 kg dell yw usys. 
Poos kresek frothen sengel yw a-dro dhe 125 g, mes a-dro dhe tri hwarter anodho yw dowr. 
Pub banana po bys a'n jeves nivel difresus henwys rusken. Bananas a gomprehend meur a vitamyn B6, vitamyn C ha potassiom. 
Bananas yw tevys yn 107 gwlas dhe'n lyha. Klassys yw bananas avel eghennow melyssand po bananas kegina, mes an brassa rann a vananas esperthys yw a'n eghen melyssand, mes saw 10-15% a askorrans ollvysel yw henna. 
An powyow a askorr an moyha yw Eynda, Brasil, China, Pow Ekwadorel ha'n Filipinys, ha'n ynporthoryon moyha yw an Statys Unys, Unyans Europek ha Nihon. 
Nebes tus a'n jeves allergedh dhe vananas. Yma dew furv a allergedh. An kynsa a wra nasya an ganow ha briansen. An nessa a wra kawsya urticaria po brygh kroghen.  
Usys yw an fiber kevys dhyworth an plans banana nans yw termyn hir. Yn Nihon, bananas re beu usys dhe wul gwiskow a-dhia an 13ves kansvledhen. Yn Nepal, usys yw ben an plans dhe wul strelyow. 
Usys yw fiber banana dhe wul paper banana ynwedh. 
Bleujen plans banana (Skeusen tennys yn lowarthow losoniethek La Reunion)
Plans banana yn Kew Gardens yn Loundres
Bananas yn gwydhlann yn Marokk
Frooth a vananas gwyls a'n jeves lies hasen gales meur.
Te yw diwes meurgerys dres oll an bys. Te yw gwrys dre segi delyow po bleujennow seghys an les Camellia sinensis yn dowr pooth. Yn fenowgh, te a yll kavos losowys erel, spisys po saweryow frooth ynno, kepar ha lymmaval.
Treweythyow, an ger "te" yw usys rag diwosow erel a veu gwrys dre segi frooth po losowys yn dowr pooth, kepar ha "te rooibos" po "te kamomil". Hemm yw henwys "te losowek".
Yma dew eghen chyf a de: te du ha te glas.
Rag gul te du, gweythoryon a gemmer an delyow ha'ga lesa war estyll le may hallo an delyow seghi. Nessa, i yw rolys ha drelys. A-wosa, i yw gorrys yn stevel le may sugnons oksyjen. Dasoberyansow kymyk a janj sawor ha gis an te. Gordhiwedh, an delyow yw seghys gans ayr pooth bys pan dreylyons gorm po du. Meur a de du a dheu a Shri Lanka, Indonesi hag Afrika est.  
Te glas yw gwrys dre worra delyow kro yn ethenell a with an delyow glas. Ytho, an delyow yw skwattys ha seghys yn fornow. Eynda yw an brassa gwrier hag an brassa devnydhyer a de glas.
Te yw tevys dres oll yn China, Eynda, Pakistan, Shri Lanka, Taywan, Nihon, Nepal, Ostrali, Arghantina ha Kenya. Res yw segi te glas dres 2–3 mynysen yn dowr 80-85 °C (176-185 °F).  Res yw segi te du dres 3–5 mynysen yn dowr ow pryjyon.
Arader yw jynn usys rag niver a oberyow, ow komprehendya amethi ha remova ergh. Herdhys po tennys yw a-dreus an tir. Nerth den po eneval o usys yn kansvledhynnyow usi passyes; y'n 20ves kansvledhen, dell yw usys, ereder yw tennys gans jynnys tenna. An arader a dhrehev gweres ow kasa diw linen a weres a-dryv dhodho. An gweres drehevys yw moy rydh ages agynsow. Tir erys yw yller da rag plansa trevasow. 
A-varr y'n domhwelans amethel, usys veu gwelenni sempel rag palas synsys yn leuv, po kravellow yn tylleryow gans gweres da, kepar ha'n parth ryb an Dowr Nil yn Ejyp. Liv bledhynnyek an Nil a wellha an gweres gans y yowynkhe, dhe wul tylleryow le may hallses plansa hasennow. Rag gweres tevyans trevasow yn ranndiryow may feu livyow pur danow, res o dhedha yowynkhe an gweres yn fordh dhyffrans. Hemm yw pan veu usys aras rag an kynsa tro. 
Aras gans oghen y'n Osow Kres
Araderor ha'y vergh yn Kembra, c. 1885
Fynnglow gesys gans arader
Arader arnowydh tennys gans jynn tenna yn Afrika Dhyghow
Frosedh tredan yw resegyans kargedh tredanek. Kehavalen fros tredan yw:
Yth yw unes SI (an Kevreyth Keswlasek Unesow) rag fros tredan an amper (A). Henn yw par orth unn koulomb an eylen. Y hyllir kavos frosedh yn funyow, batriow, ha lughes.
Yn devnydh kendegus nyns yw nebes elektronys saw kelmys yn hwann dhe atomow an devnydh. Pan vo myns bras an atomow na ow tos war-barth y fydh neb sort a gomolen elektronys usi ow "ternija" ogas dhe atomow an devnydh. Mar kwrellys eksamnya treustrogh an daffar kendegus y fia an elektronys ow kwaya pur uskis dredhi. Skila an movyans ma yw tempredh, ha dell yw usys y fydh elektronys ow resek trohag unn tu par orth an elektronys or resek a'n tu aral, ytho nyns yw henna an pyth a wra dhe frosedh resek. Y fydh elektronys ow resek a unn atom dh'y gila; y hevelis an argerdh ma dhe bassya dowr a gelorn dhe gelorn.
Pan vo gorrys mesen dredanek war fun y fydh an elektronys ow korthebi ogas a-dhistowgh dre slynkya tamm a-dal an vesen. Y fydhons ow kwaynya nerth a'n vesen, hag a vydh kellys pur uskis pan vonkyons orth elektronys erel y'n devnydh. Byttegyns, kettel vo les fast an vesen y  fydh an elektronys ow taswaynya an nerth a gollsons, hag y pes an argerdh. Yth yw an jagg na a recev an elektronys fenten an frosedh, a-der resegyans an elektronys aga honan. Alena y hyllir gweles an taklow nag yw frosedh:
Pan vo frosedh ow resek yn trogelghen fun, ha pan na vo spralledh, yth uskisha. Y hwrer devydh a spralellow dhe ynkressya spralledh y'n drogelghen may lenthaho an frosedh. An perthynekter ma yntra spralledh, frosedh, ha voltedh (parth aral an drogelghen) yw prevys gans lagha Ohm.
Gravyans yw ryw art trymynsek (a styr res yw dhe'n art kavos ughelder, lester ha downder, kepar a kub). Yma lies ryw a wravyans dhyworth rannyow dyffrans a'n bys po dhyworth osow dyffrans, kepar ha'n asgenesigeth hag y'n jydh hedhyw. An skeusennow yn-dann yw gravyans.
Arge dowrdredanek moyha an bys yw Arge an Tri Hownans, desedhys a-dreus Dowr Yangtze yn China. Drehevel a dhallathas yn 1993, ow korfenna moy ages deg bledhen awosa yn 2006, naw mis kyns an towl. 
Governans China a lever an arge dhe lettya lanwesow war an Yangtze, hag ytho sawya bewnansow tus ogas. Les posek aral yw an 18,000 kW a dredan dinythys gans turbinow an arge pub our. Byttegyns, kepar ha pub arge aral, drehevyans Arge an Tri Hownans re beu testen fest disputys, drefen ev dhe gawsya niver a gudynnow kowethyasek ha kerghynnedhel. Res veu dhe 1.2 milvil a dus remova tre. Niver a eghennow re beu effeythys gans difolyans kreunys y'n lynn gwrys gans an arge, ow komprehendya an Baiji, pyffyer avon hag yw difeudhys lemmyn. 
Mappa ow tiskwedhes tyller an arge
Yetow dowr an arge
Panorama a'n arge.
Tour yw eghen a gesweyth; hirra ages efan yw. Yma touryow dhe lies kastel. Lemmyn, pur hir yw touryow. Yma devnydhyow pals dhe douryow; yn aga mysk: danvon sinellow radyo, rag aspians po rag skoodhya ponsow.An Tour Eiffel yw tirnos yn Paris.
Yn fenowgh, yma touryow dhe penneglosyow. An huni ma yw in Kadiz.
Pagoda, eghen a dour, yn Guangzhou
Touryow ebron yw touryow. Hemm yw yn Vienna
Tour devnydhys rag danvon danvonadow radyo ha pellwolok.
An tour ma war mosk yw henwys tourik. An huni ma yw yn Iran
Tables  po tablys yw onan a'n gwariow moos kottha rag dew warier. An darnow gwari yw gwayys herwydh rol dis, ha gwarioryon a wayn dre riddya oll an darnow dhyworth an voos. Yma lies varyans dhe dables, mes an brassa rann anedha a gevrann nasyow kemmyn. 
Pub gwarier a way darnow a-dro dhe'n voos. Gwarioryon a rol dew dhis dhe dhiskudha pana hirder hyll aga darnow gwaya yn unn tro. Gwaynyer an gwari yw an kynsa dhe waya pub darn oll an fordh a-dro dhe'n voos hag yn kerdh an voos. 
Restrys yw an gwari yn asymetrek. Gwynn a way yn korth-naswedhek, ha Du a way yn naswedhek (nyns eus les dhe'n unn tu drefen hemma). 
Kyns hwrello rol an dhew dhis komendya rann jonsys dhe'n gwari, yn essensek gwari towl yw tables. Termyn an gwari yw 15-30 mynysen, dell yw usys, rag gwari sengel (y hyllir prederi a-dro dhodho avel "leuv" hir a gartennow yn gwari kartennow). 
Pur hir yw istori an gwari. Gwariow hevelep dhodho re beu gwariys a-dhia milyow a vledhynnyow. Hendhyskonydhyon yn Iran re dhiskudhas rannow gwari haval dhe dables, gans 60 a dharnow gwari, ha dew dhis. Dedhyes yw an taklow ma a 3,000 K.O.K.. An darnow ma yw 100-2000 bledhen kottha ages sett aral, diskudhys yn Ur.
Hen Res (Greka: Ἑλλάς, romanhes: Hellás) o hwarheans kresvorek north-est a dhallathas y'n Osow Tewl Grek a'n 12ves–9ves kansvledhynnyow KOK bys y'n diwedh kotheneb klassek (c. 600 OK). Kuntel lows a stat-sitys kelmys gans gonisogeth ha yeth keffrys ha tiredhow erel nag o kesunys marnas unweyth, rag 13 bledhen, yn-dann emperoureth Aleksander Veur (336-323 KOK). Liesgweyth brassa o ages kenedhel Gres aswonnys genen y'n jydh hedhyw. 
Yth esa lies stat-sita - Athina, Sparta ha Korinth an stat-sitys kreffa - pub anedha gans y gorf lagha y honan. Yth esa myghternses dhe re anedha, ha furvow gwerinieth dhe re anedha, kepar hag Athina. Gans termyn, sitys an moyha nerthek a guntellas sitys erel yn bagasow gelwys "kesunyansow". Yth esa kolmow nes dhe'n brassa rann a sitys ha gwlasvaow grek yn Anatoli gans onan a'n tri sita krev.
An dus a Hen Res a gewsas yeth kemmyn, hen Reka, hag yth esa gonisogeth kemmyn dhedha maga ta. Yth esa delanwes krev dhe wonisogeth rek klassek, yn arbennik yn filosofieth, war Hen Rom. Rom a dhros gwersyon an wonisogeth na dres an ranndir kresvorek ha meur a Europa. Rag an acheson ma, Gres Klassek yw gwelys avel kowel lesk hwarheans a'n West ha'n wonisogeth may teu lies tybyans selyek y'n West arnowydh anedhi yn kever politegieth, filosofieth, godhonieth hag art.
Ternieth Ming (/mɪŋ/) o ternieth emperourethek a Jina hag a rewlyas a 1368, wosa kodh ternieth Yuan ledys gans an Mongols, bys yn 1644. Ternieth Ming o an diwettha ternieth ewn a Jina rewlys gans an Han, an brassa bagas ethnek yn China. An hanow yw usys ynwedh dhe styrya Emperoureth Ming ledys gans an Ming hag an 276 bledhen a istori chinek duryes gensi.
Ming yw skrifys avel 明 yn Chinek; an lytheren yw howl (日) ha loor (月) war-barth hag a styr "splann". An teylu a ledyas China dres ternieth Ming o an Zhu, skrifys avel 朱 yn lytherennow chinek. 
Fondyer ternieth Ming, Emperour Hongwu (r. 1368–1398), genys avel Zhu Yuanzhang, a assayas gwruthyl kowethas a gemenethow powek honenlowr restrys yn kevreyth diwedhyn hag a wrussa skoodhya renkas fast a soudoryon rag y dernieth. Lu an dernieth o brassa ages milvil soudor ha lestrivaow an morlu yn Nanjing o an brassa y'n bys. Yth esa lies mab dhe Emperour Hongwu hag ev a wrug dhedha bos ledyoryon an 13 ranndir a Jina.
Penncita soth an Emperoureth o Nanjing a 1368 ha penncita north Beijing a veu keworrys yn 1403. Penncita chyf Beijing an Ming a veu fethys yn 1644 dhe dhomhwel ledys gans Li Zicheng neb a fondyas ternieth Shun. Tus kelmys dhe dernieth Ming a besyas batalyas avel Ming an Soth bys yn 1683.
An Iselweyth Meur o iselweyth erbysek a-has dres oll an bys.  Ev a dallathas y’n Statys Unys,  gans an droglam Stret Fos a vis Hedra 1929.  An droglam ma a verkyas an dalleth a dhegvledhen gans diweythieth ughel, boghosogneth, negysyow ow tiskara ha chanjyow politek brassa.
Sita, po cita po ker, yw kemeneth gans meur a dus, drehevyansow ha fordhow. Brassa ages tre yw.
Yma dhe'n brassa rann a sitys kevreythow efan rag anedhyans, treusporth, glanythter, gwasonieth boblek, askorra gwara ha keskomunyans. Aga thewder a wra esya ynterweythresow yntra tus, an governans ha negysyow ha gwellhe an effeythuster a lesrannans gwara ha gonisyow. Herwydh usadow yma kresen dre dhe sitys le may hwer negys ha governans ha mestrevow le may ma trigys tus yn-mes a gres an sita. 
Yn istori, trigoryon yn sitys re beu rann vyghan a dhenses yn ollgemmyn, mes, wosa dew gansvledhen a trevekheans uskis na veu bythkweth kyns, yma moy es hanter poblans an bys trigys yn sitys. Hemm a gawsyas sewyansow posek rag sostenadewder ollvysel.
Y'n Ruvaneth Unys, studh sita yw grontys gans an myghtern po an vyghternes dhe vagas dewisys a gemenethow. A-dhia 2014, yma 69 sita y'n Ruvaneth Unys – onan (Truru) yn Kernow, 50 yn Pow Sows, hwegh yn Kembra, seyth yn Alban ha pymp yn Iwerdhon Gledh. Kyn nag eus gwiryow arbennik dhe'n dra, studh sita a yll bos arwodh a roweth ha ri gooth leel dhe'n gemeneth.
Nyns yw an studh grontys yn awtomatek herwydh neb nas settys, mes yn Pow Sows hag yn Kembra y feu grontys herwydh hengov dhe drevow gans penneglosyow epskobedhek.
An Repoblek Kuba (yn Spaynek: República de Cuba) yw gwlas ynysek yn Mor Karib. Fidel Castro, Che Guevara ha'ga skoedhoryon a wrug kollenwel domhwelans kemmyniethek erbynn wovernans Batista yn 1959. Castro a wrug lywya an ynys a-dhia 1959 bys 2008, pan dheuth y vroder Raúl ha'y sywya ev y'n soedh.
Meksiko yw repoblek yn Amerika Gledh, ynter an Statys Unys ha Belisa ha Gwatemala.
Swistir (po Keffrysyans Swistir) yw pow yn howlsedhes Europa.
Baldak (Arabek: بغداد‎ Baghdād) yw an vrassa cita ha penncita Irak. Yma a-dro dhe 5,000,000 a dus ow triga yn Baldak.
Istanbul (Turkek: İstanbul) yw an vrassa cita yn Turki. Yma an cita y'n Europa hag Asi. Yma a-dro dhe 12,500,000 a dus ow triga yn Istanbul.
Mumbai (Marathi: मुंबई Mumbaī) yw an vrassa cita yn Eynda. Yma a-dro dhe 14,000,000 a dus ow triga yn Mumbai.
Tokyo (Nihonek: 東京 Tōkyō) yw an vrassa cita ha penncita Nihon. Yma a-dro dhe 12,700,000 a dus ow triga yn Tokyo. Ev yw an vrassa sita y'n bys.
Dowr Ganga, gelwys ynwedh Ganges (Sanskrytek: गङ्गा Hindi: गंगा Urdu: گنگا Ganga IPA: [ˈɡəŋɡaː]; Bengali: গঙ্গা Gonga), yw an tressa avon moyha war isbrastir Eynda a rann diskargans. Henwys yw an avon dhyworth duwies Hindou gelwys Ganga. Doronydhyon, istorioryon ha mythologydhyon a breder bos Ganga kolon gonisogeth, hengov ha bewnans Eynda. 
Deklarys yw Dowr Ganga ynter Allahabad ha Haldia avel Dowrgledh Kenedhlek Niver 1 gans an governans. Desedhys yw lies cita diwysyansek war lannow an avon kepar ha Patliputra, Kannauj, Kanpur, Kara, Prayagraj, Varanasi, Ghazipur, Bhagalpur, Munger, Murshidabad, Baharampur ha Kolkata. Arenebedh kreungylgh an Ganga yw moy ages 900,000 kilometer pedrek  (390,000 mildyr pedrek) ha trigys yw dres 650 milvil a dus ynno. Downder kresek an avon yw 17 meter ha'n downder moyha 33 meter.  
Pennfenten an avon yw dhyworth Rewliv Gangotri, yn ranndir Garhwal y'n Himalayas. An Ganges a res der Eynda Gogledh yn unn drehedhes Baya Bengal yn Eynda Est. Hy hys yw 2,704 km, ytho onan a'n avonow hirra y'n bys yw. An chif avonow a res dhe'n Ganga, hemm yw y ragavonow yw an Brahmaputra, Gomti, Kosi, Gandak, Ghaghra, Yamuna ha Son.
An Ganges a res dre saw 200 km a'n Himalayas. An avon a dhrehedh tir gwastas ogas dhe Haridwar yn Uttarakhand. Wosa henna hy a res dre citys Kanpur, Soron, Kannauj, Allahabad, Varanasi, Patna, Ghazipur, Bhagalpur, Mirzapur, Ballia, Buxar, Saidpur, ha Chunar. Yn Allahabad, an avon a wra junya Dowr Yamuna.
Yn Pakur, an avon a omrann dhe dhew leskanel, h.y.- an Bhāgirathi-Hooghly ha'n chyf gover. Yn hy hyns diwetha an Bhāgirathi-Hooghly a furv Dowr Hooghly. Chyf gover an Ganga a enter Bangladesh.
Ogas dhe or Bangladesh Arge Farakka a wra routya liv an Ganga dre dhidreylya rann an dowr yn dowrgledh a jun Dowr Hooghly rag y witha heb godhes. Y'n delta an avon a fols dhe lies skorren. 
Yma meur a dhefolyans y'n Ganga drefen lies den leel dhe worra aga skollyon ynno. Hemm a gaws meur a glevesow kepar ha terthen skit, kleves avi, terthen vrith ha diftheria. Nivel an bakteria kolifurv re ynkressyas pell a-ugh an normal, an acheson rag meur a'n defolyans. An klevesow ma a gaws tressa rann an mernansow yn Eynda pub bledhen. Drefen henna, an governans re dhallathas ragdres kostek gelwys an Towl Gweythres Ganga (Ganga Action Plan).
Dres an Oos Vedik a-varr, Dowr Indus ha Dowr Sarasvati o an chif avonow war Isbrastir Eynda yn le an Ganga. Mes y'n Vedas diwettha gorrys yw moy a bosekter dhe'n Ganga. An den europek kynsa dhe skrifa a-dro dhe'n Ganga o Megasthenes (350 – 290 KOK). Yn Piazza Navona yn cita Rom yma fenten henwys Fontana dei Quattro Fiumi (Fenten an Peder Avon) delinyes gans Gian Lorenzo Bernini ha gorfennys yn 1651. An kervyans a wra arwedhya peder a avonow bras an bys (an Ganga, an Nil, an Danaw, ha'n Río de la Plata, ow representya an peswar brastir aswonnys y'n termyn na. 
Hindouyon a vir orth an Ganga nyns avel avon hepken, mes avel mamm, duwies, hengov, gonisogeth, ha lower moy. Yn Hindoueth konsidrys yw sana dhe gemeres pergherinses dhe'n Ganga ha badhya. Lies Hindou a gryj del yll badhya y'n Ganga purhe enev a beghes dhyworth an termyn eus passyes, ha nebes a gryj  hy dhe allos yaghhe klevesow. Ytho lies teylu Hindou a wra gwitha dowr Ganga yn aga treven drefen y vos mar bur. Citys sans kepar ha Haridwar, Prayagraj, Kanpur, ha Varanasi yn arbennik a denn lies mil a bergherinyow rag badhya y'n Ganga. Yn Hindoueth lusow tus yw sakrys der aga gorra y'n Ganga drefen hy bos sans. 
Herwydh an Puranas (lien hengovek Hindou), myghtern henwys Bhagirath a ombrederas lies bledhen rag dri an Ganga dhe'n nor dhyworth an nevow. Bhagiratha a vynnas frynkkhe y hendasow dhyworth molleth. Dowrow sans an Ganga a weresas Bhagirath dhe wul hemma. Ytho an Ganga a dhiyskynn dhe'n Nor rag gul an nor sansel ha frothek ow kolghi beghow tus.  
Dowr Ganga yw usys yn efan yn ammeth war wastastiryow frothek hy fennva. An chif trevasow yw ris, kors sugra, pys melyn, has olew, patatys ha gwaneth. War lannow an avon, an gwern ha lynnyn yw ranndir da rag teva trevasow kepar ha pysennegyon, chillis, kedhow, sesame, kors sugra ha juta. Pyskessa a hwer ynwedh yn dowryow an Ganga. Diwysyansow usi edhom dhedha a veur a dhowr yw desedhys war lannow an avon. Tornyaseth yw posek y'n bledhynnyow diwettha.  
An Mor Cosel po (Keynvor Hebask e'n FSS) ew an broassa keynvor e'n Nor. Ma ev owth ystydna dhort an Arctek e'n noor dhe Mor an Soth (po herwydh tybyans, dhe Antarctica) e'n soth, gen Asya hag Australya dhe'n west, hag America dhe'n est.
Orth 165.2 milvil gilometer pedrek (63.8 milvil vil bedrek) en enep, ma'n broassa radn-ma Keynvor an Bys ow cudha neb 46% a vejeth dowr an Nor hag a-dro dhe dressa radn a'y vejeth en sobm, orth y cul broassa avel enep tir an Nor oll war-barth.[1] Ma'n creskelgh orth y radna dhe'n Mor Cosel Noor ha'n Mor Cosel Soth, gen diw dorva rowl: an Enesow Galápagos ha'n Enesow Gilbert. Kyn fon'jei war an creskelgh, mon'jei prederys avel bos a-jei en tien an Cosel Soth.[2] An Cledh Mariana e'n Cosel Noor westek ew an downna poynt e'n bys, ow trehedhes downder a 10,911 meter.[3]
An Mor Cosel a veu gwelys gen Europians a-varr e'n 16ves cansvledhen, kensa gen an whithrer tiryow Vasco Núñez de Balboa a wrug tremena Ros Panama en 1513 hag y henwel Mar del Sur (Mor an Soth). Y hanow noweja a veu res gen an whithrer tiryow a Bortyngal Ferdinand Magellan dres caskerdh Spayn a wolyans a-dro dhe'n bys en 1521, a wrug cavos gwynsow ewn hag ev ow trehedhes an mor hag y elwel Mar Pacifico en Portyngalek, ow styrya "mor cosel".[4]
An Sahara (Arabek: الصحراء الكبرى‎, aṣ-Ṣaḥrāʾ al-Kubrā , 'an Difeyth Meur') yw difeyth yn Afrika Kledh. An brassa difeyth is-tropek ha'n tressa (a-ves an Antarktek ha'n Arkek).
