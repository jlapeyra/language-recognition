Michelangelo (Caprese, 6 mars 1475 - Rome, 18 févriyé 1564) (di so vrè non Michelangelo di Lodovico Buonarroti Simoni), nonmen an gwiyanè Mikèlanj, sa roun skiltò, pent, architèk, powèt ké irbanis floranten di Ròt Rounésans.
So èv ki pli konnèt sa inivèrsèlman konsidéré kou dé chédèv di Rounésans-a.
Miguel de Cervantes Saavedra (né 29 sèptanm 1547 atè Alcalá de Henares- antéré 23 avril 1616 atè Madrid) sa roun romansyé, powèt é dranmatirj èspagnòl. Li sa sélèb pou so roman L’Ingénieux Hidalgo Don Quichotte di Manch-a, pibliyé an 1605 é roukonnèt kou pronmyé roman modèrn-an.
Cervantes ka mennen dabò roun lavi avantiryéz di sòlda é ka partisipé koté batay di Lépanteen 1571, koté li ka pédi izaj-a di lanmen gòch-a. Sa lanmen paralizé ka val li sirnon di « Mancho di Lépante ».
Virjil, an laten Publius Vergilius Maro (né bò'd 15 òktòb 70 anv. J.-C. atè Andes, annan atchwèl Lombardie é mouri 21 sèptanm 19 anv. J.-K. atè Brindes annan Sid-a), sa roun powèt laten kontanporen di finisman-an di Répiblik romenn-an é di koumansman di règn di anprò Auguste.
James Cook sa roun navigatò, èsploratò é kartograf britannik, né 7 novanm 1728 (27 òktòb 1728 soulon kalandriyé grégoryen-an) atè Marton (Middlesbrough) é mouri 14 févriyé 1779 koté Haway.
I ka aksédé o grad di kapitenn di Royal Navy-a, i ka fè trwa vwayaj annan loséyan Pasifik pou lokazyon-an dèkèl li sa pronmyé Éropéyen ki débarké asou kot Lès di Ostrali, an Nouvèl-Kalédoni, o zil Sandwich di Sid ké koté Haway.
Leonhard Euler, né 15 avril 1707 atè Bâle (Swis) é mouri atè 76 lan 7 sèptanm 1783 (18 sèptanm 1783 andan kalandriyé grégoryen) atè Saint-Pétersbourg(Anpir ris), sa roun matématisyen ké fizisyen Swis, ki té ka pasé pi grann parti di so lavi annan Anpir ris-a épi an Almagn. Li té notaman manm di Akademi rwayal-a di Prusse atè Berlin.
Euler té fè d'enpòrtant dékouvèrt dé domenn osi varyé ki kalkil enfinitésimal-a ké téyori-a dé graf.
Gottfried Wilhelm Leibniz (prounonsé [ˈlaɪbnɪts]), né atè Leipzig 1er jwiyé 1646 é mouri atè Hanovre 14 novanm 1716, sa roun filozòf, syantifik, matématisyen, logisyen, diplomat, jourist, bibliyotékèr ké filològ alman ki té soutou ékri an laten, fransé é alman. Lèspri polimat, pèrsonalité enpòrtant di péryòd Frühaufklärung-an, i ka tchipé oun plas primòrdjal annan listwè-a di filozofi-a é di listwè-a dé matématik é sa souvan konsidéré kou dannyé « jéni inivèrsèl »-a.
Confucius (chinwa semplifyé : 孔子 ; pinyin : Kǒng Zǐ ; Wade : K'ung³-tzu³), né lou 28 sèptanm 551 av. J.-K.  koté Zou (陬) é mouri lou 11 mè 479 av. J.-K. à Qufu (曲阜) annan atchwèl provens di Shandong, sa roun filozòf chinwa.
So patronim sa Kong, so prénon Qiu, é so prénon sosyal Zhongni1. I sa pèrsonnaj istorik-a ki plis marké sivilizasyon chinwaz-a, é sa konsidéré kou pronmyé « édikatò » di Lachin-an.
Karl Marx (prounonsé an alman standar [kaːɐ̯l ˈmaːɐ̯ks]), né 5 mè 1818 atè Trèves an Rhénanie é mouri 14 mars 1883 atè Lonn, sa roun istoryen, journalis, filozòf, sosyològ, ékonomis, éséyis, téyorisyen di révolisyon-an, sosyalis ké kominis alman.
Li sa konnèt pou so konsèpsyon matéryalis di listwè-a, so dèskripsyon dé rouwaj di kapitalism, é pou so aktivité révolisyonèr osen di mouvman ouvriyé. Li notaman partisipé à Asosyasyon entèrnasyonal dé travayò.
Aleksann Gran-an (an grèk ansyen : Ἀλέξανδρος ὁ Μέγας / Aléxandros ho Mégasou Μέγας Ἀλέξανδρος / Mégas Aléxandros) oben Aleksan III di Masédwann ( Ἀλέξανδρος Γ' ὁ Μακεδών / Aléxandros III ho Makedốn), né 21 jwiyé 356 anv. J.-K. atè Pella (Grès), mouri 11 jen 323 anv. J.-K. atè Babylone(atchwèlman an Irak), sa roun rwè di Masédwann é roun dé pèrsonnaj pli sélèb-a di Antikité-a.
Élisabeth Ié, né 7 sèptanm 1533 o palè di Placentia atè Lonn é mouri 24 mars 1603 o palè di Richmond atè Lonn, té renn d'Anglétèr é d'Irlann di 1558 à so lanmò.
Élisabeth té tifi-a di rwè Henri VIII d'Anglétèr, so mè Anne Boleyn té ègzékité trwa lan aprè so nésans, é li ka pédi so tit di prensès. So dimi-frè Édouard VI té nonmen kou éritchèr so kouzin Jeanne Grey, sa ki ka ékarté Élisabeth ké so dimi-sò Marie di siksésyon o tronn. Testaman-an d'Édouard VI té néyanmwen ignoré, Jeanne Grey té ègzékité é Marie divini renn an 1553.
Thomas d'Aquin (né an 1224/1225 of chato de Roccasecca prè d'Aquino, an Itali di Sid, mouri 7 mars 1274 atè abbaye di Fossanova prè di Priverno annan Latium-an), sa roun rélijyé di lòrd dominiken-an, sélèb pou so òv téyolojik é filozofik. Konsidéré kou roun dé prensipal mèt di filozofi skolastik-a é di téyoloji katolik, li té kanonizé 18 jwiyé 1323, épi proklamé dòktò di Légliz-a pa Pie V, an 1567 é patron dé linivèrsité, lékòl ké akadémi katolik, pa Léon XIII an 1880.
Lépistémoloji-a (di grèk ansyen ἐπιστήμη / epistếmê « konésans vrè, syans » et λόγος / lógos « diskour ») pouvé dézigné dé konsèp :
Andan monn frankofonn : étid kritik dé syans é di konésans syantifik ; andan monn anglo-sakson : étid-a di konésans an jénéral.
Sa artik ka prézanté prensipalman pèrspèktiv-a di monn frankofonn, é ka entérésé so kò donk à épistémoloji-a antan ki étid dé syans é dé aktivité syantifik.
Parmi tout tenm-yan asou lakèl sa disiplin ka panché so kò, sala di inité di syans-a sa ésansyèl. I ka artikilé so kò otour di kat pilyé :
Syans fòrmèl (matématik, lojik) ;syans ègzak (fizik, syans di enjényò-a) ;syans di vivan ;syans moun ké sosyal.
O sans larj, pansé-a sa roun lavi psichik, ki konsyant annan so ansanm, ki ka roukouvri processus-ya pa lakèl sa élaboré, an répons o pèrsépsyon vini dé sans, dé imaj, dé sansasyon, dé konsèp ki fika moun-an ka asosyé pou anprann, kréyé ké aji.
A osi, oun rouprézantasyon fizik, oun ansanm di lidé pròp à roun endividi oben roun group, oun fason di joujé, oun opinyon (fason di pansé), oun trè di karaktèr (avwar oun pansé rigouréz), etc.
Konfisyanism-an, Rújiā (儒家) « lékòl dé lèt » épi Rúxué (儒学) « ansègnman dé lèt » Rúxué, sa roun dé pli grann lékòl  roun dé pli grann lékòl filozofik, moral, politik ké annan roun mwenn mizour rélijyéz di Lachin. Li dévlopé so kò pannan pli di Dé milénèr à partir di lòv-a ki atribiyé o filozòf Kongfuzi, « Mèt Kong » 孔夫子 (551-479 av. J.-C.), konnèt an Ògsidan anba non latinizé-a di Confucius.
Sosyété-a (di laten socius : konpagnon, asosyé) sa roun group d'endividi inifyé pa roun rézo di roulasyon, di tradisyon é d'enstitisyon.
An ékonomi, oun sosyété sa fòrm jouridik pli répandou dé antrépriz ; a roun tèrm souvan itilizé pou dézigné oun antrépriz. Wè osi :
Tèrm-an démokrasi (di grèk ansyen δημοκρατία / dēmokratía, konbinézon di δῆμος / dêmos, « téritwar » (di daiesthai, partajé) épi « ansanm dé sitwayen », ké kratos, « pouvwar »), ka dézigné pli souvan-an oun réjim politik annan lakèl sitwayen-yan gen pouvwar-a. Li pouvé osi dézigné oben kalifyé pli larjman oun fòrm di sosyété, oun fòrm di gouvèlnans di tout òrganizasyon, oben òkò roun sistenm di valò.
Soulon sélèb fòrmil d'Abraham Lincoln(16e prézidan dé Étazini di 1860 à 1865) prounonsé lò di diskou di Gettysburg, démokrasi-a sa « gouvèlman-an di pèp, pa pèp-a, pou pèp-a ». Sa roun dé définisyon kanonik kouraman roupran, ensi k'an ka témwagné artik 2 di Konstitisyon di 1958 di Senkyenm Répiblik franséz (Tit Ié: Di souvrennté-a).
Mo-a sosyalism ka roukouvri roun ansanm trè divèr di kouran di pansé di mouvman politik, don pwen komen-an sa di sasé roun òrganizasyon sosyal ké ékonomik pli jis. Lòbjèktif orijinèl-a di sosyalism sa d'òbténi égalité sosyal-a, oben di mwen roun rédiksyon, dé inégalité, notaman pou kouran d'enspirayon marksis, d'établi roun sosyété san laklas sosyal. Pli larjman, sosyalism pouvé fika défini kou roun tandans politik, istorikman marké à goch, don prensip-a di baz sa aspirasyon-an à roun monn miyò, fondé asou roun òrganizasyon sosyal armonyéz é asou lit-a kont enjistis-ya. Soulon kontèks-ya, mo-a sosyalism oben adjèktif-a sosyalis pouvé kalifyé roun idéyoloji, oun parti politik, oun réjim politik oben roun òrganizasyon sosyal.
Lanmonnen-an sa défini pa Aristote pa trwa fonksyon : inité di kont, rézèrv di valò é entèrmédjèr dé échanj. Annan péryòd kontanporenn, sa définisyon ansyenn ka pèrsisté mè divèt fika amandé, ant ròt pa souprésyon-an di tout référans à dé matchè présyéz (à partir di ive syèk an Chin) ké dématéryalizasyon-an progrésiv dé sipò monétèr, é laspè légal-ya di izaj-a di lanmonnen-an — é notaman drwè jouridik-a ki sa ataché o kour légal é o pouvwar libératwar —, ki sa pli aparan. Sa drwè sa fiksé pa Léta-a é ka fè di lanmonnen-an oun enstitisyon konstitisyonèl é référans-a à roun téritwar marchan anba fòrm-a di roun marché natsyonal (lyé pa roun inité monétèr, di kont komen).
Avòrtman-an ka défini so kò kou entéripsyon-an di processus di jèstasyon, a dévlopman-an ki ka koumansé à konsèpsyon pa fékondasyon-an di roun ovil pa roun spèrmatozoyid ki ka fòrmé ensi roun dizé, ki ka pourswiv so kò pa krwasans-a di anbriyon, épi di fœtus, é ki achévé so kò nòrmalman à tèrm pa nésans-a di roun nouvèl endividi di lèspès-a. Sa entéripsyon ki pouvé fika provoké oben spontané.
Tèrm-an d'avòrtman ki ka konsèrné tout lèspès vivipar-ya. Li pouvé antréné, oben pa, lanmò-a di fœtus ké so èspilsyon imédjat.
Grèk-a (Ελληνικά an grèk) sa roun lanng élénik, sèl sirvivan di sa fanmi. Anba so fòrm modèrn jé démotik (νέα ελληνικά, δημοτική), i gen jòdla 15 à 22 milyon di lokitò, prensipalman an Grès é koté Chip mè osi andan konminoté di djaspora oben minoritèr di ròt péyi (Tirki, Itali, Bilgari, Oukrèn, Masédwann slav, Ongri, Roumani, Moldavi, Jéyòrji). I ka ègzisté égalman oun lanng grèk litirjik (Ακολουθική Ελληνική), inikman anplwayé annan sèrtenn grann sérémoni rélijyéz komémorativ, notaman pa patriarka ékiménik di Konstantinòp.
Gramèr-a sa étid sistématik dé éléman konstititif di roun lanng.
Pa ègstansyon, nou ka nonmen osi gramèr roun maniyèl oben roun ansanm di dokiman ki ka dékri dé règ gramatikal.
Gramèr prèskriptiv-a ka étidjé règ-ya ki ka réji oun lanng ki bay é ka pèrmèt di konstrwi dé énonsé ki roukonèt korèk pa lokitò natif-ya di sa lanng. Gramèr dèskriptiv-a ka dékri kouman lanng-an sa, san pòrté di joujman asou li.
Mo litératir, ki ka vini di laten litteratura dérivé di littera (lèt), ka aparèt o koumansman di xiie syèk ké oun sans teknik di « choz ékrit » épi ka évolwé annan fen di Mwayen Aj ver sans-a di « savwar tiré di sé liv », avan di atenn o xviie – xviiie syèk so sans prensipal aktwèl : ansanm di sé zòv ékrit ou oral ki ka konporté oun dimansyon estétik (èg. : « A ké bèl santiman ki nou ka fè movèz litératir-a » André Gide) ou aktivité partisipan a yé élaborasyon (ex. : « Konsakré kò a litératir-a »).
Lanatir oben Natir-a sa polisémik (ki lé di ki li gen plizyò sans): konpozisyon-an ké matchè-a di roun kichoz (sa ki li sa, so lésans), lorijin-an é sa divini-a di roun kichoz, oben ansanm-an dé sistenm ké dé fénomenn natirèl.
O sans komen, natir-a ka rougroupé :
Mars (senbòl : ; prounonsé an gwiyanè : /maʁs/) sa katriyenm planèt-a pa lòrd di distans krwasant o Solèy ké dézyenm pa lamas ké pa tay krwayant-a asou lwit planèt-ya ki ka konté Sistenm solèr-a. So élwagnman o Solèy sa konpri ant 1,381 ké 1,666 UA (206,6 à 249,2 milyon di kilomèt), ké roun péryòd òrbital di 669,58 jou marsyen (686,71 jou térès).
A roun planèt télirik, kou sa Mercure, Vénus ké Latè-a, anviron dis fwè mwen masiv ki Latè-a mè dis fwè plis masiv ki Lalin-an.
Poumon-an sa roun lòrgann entratorasik pèr di aparèy rèspiratwar, ki ka pèrmèt échanj-a dé gaz vital, notaman òksijenn-an ké djòksid di karbonn. Òksijenn-an sa nésésèr o métabolism di lòrganism-an, ké djòksid-a divèt fika évakiyé.
Fika moun-an ka posédé Dé poumon, goch ké drèt, sitchwé à entèryò di toraks andan kavité pléral-ya, é sa séparé roun di ròt-a pa médjasten. Atravè plèv-a, chak poumon sa an rapò, à so fas enféryò, ké djafragm-an, é à so fas-ya ki antéryò, latéral ké pòstéryò, ké kaj torasik-a. Somé-a di poumon ka afléré kré-a sus-kalvikilèr, à baz-a di kou.
Oun antibiotik (di  grèk anti : « kont », ké bios : « lavi-a ») sa roun sibstans natirèl oben sentétik ki ka détrwi oben bloké krwasans-a dé baktéri. Annan pronmyé ka-a, nou ka palé d'antibyotik baktérisid é annan ségon ka-a d'antibiotik baktéryostatik.
Oun antibiotik pouvé fika an menm tan baktériostatik é baktérisid, tout dépandant di so doz.
Oun gran nonm dé antibiotik ki ka ègzisté sa konstitchwé di molékil natirèl, fabriké pa dé mikro-lòrganism : dé chanpignon oben ròt baktéri.
Oun zannimo ou bèt (di laten animalis « animé, vivan, zannimo ») sa an byoloji, sélon klasifikasyon klasik, oun êt vivan étérotrof, ki lé di ki ka nouri so kò di soubstans organik. Nou ka rézervé jodla term « zannimo » a dé êt kompleks é miltiséloulèr, byen ki nou lontan konsidéré sé protozoèr kou dé zannimo iniséloulèr. Kou tou sé êt vivan, chak zannimo a dé sanblab ké ki li ka formé oun group omojèn, aplé lèspès.
Poson oben pwéson sa dé zannimo vèrtébré akwatik ké branchi, ki pourvi di najwa ké don kò-a sa pli souvan kouvri di zékay. Nou ka trouvé yé abondaman osi byen andan dilo dous-ya ki andan lanmè-ya : nou ka trouvé dé lèspès dipi sours-ya di montangn (onm di lafontenn, goujon) jouk pli profon dé loséan
(grangousyé, poson-ogr). Yé répartisyon sa toutfwè trè inégal : 50 % dé poson ki ka viv andan 17 % di sirfas dé loséyan (ki sa souvan osi pli sirèsplwaté-ya).
Mounité-a sa an menm tan oun ansanm dé endividi ki ka aparténi à lèspès moun mè ki osi karaktéristik partikilyé ki ka défini aparténans-a à sa ansanm.
Mounité-a ka réyini osi sèrten dé trè di peèrsonalité di roun endividi ki, pa légzanp, ki ka anplifyé kalité-ya oben valò-ya ki konsidéré kou ésansyèl pou moun-an, tèl ki labonté, jénérozité-a.
Byochimi-a etid-a dé réyaksyon chimik ki ka déroulé so kò osen dé fika vivan, é notaman annan sélil-ya. Konplèksité-a dé processus chimik byolojik sa kontrolé atravè signalizasyon sélilèr-a é transfè-ya d'énèrji o kour di métabolism. Dipi roun dimi-syèk, byochimi sa parvini à randé kont di roun nonm konsidérab di processus byolojik, o pwen ki pratikman tout domenn-yan di byoloji-a, dipi botanik-a jouk médsin-an, sa jòdla angajé annan sasé byochimik-a, é menm byotèjnolojik.
EIF4A1
hsp70
Fer-a sa éléman chimik-a di niméro atomik 26, di senbòl Fe.
Kò senp-a  sa métal-a é matéryo féromagnétik pli kouran-an annan lavi kotidjenn-an, pli souvan-an anba fòrm d'alyaj divèr. Fer pir-a sa roun métal di tranzisyon diktil, mè adjonksyon-an di trè fèb kantité d'éléman d'addisyon ki modififyé konsidérabman so propriyété mékanik-ya. Alyé o karbonn épi ké ròt éléman d'adisyon li ka fòrmé asyé-ya, don sansibilité-a o trétman tèrmomékanik òkò plis propriyété-ya di matéryo.
Tan-an sa ansanm-an dé kondisyon fizik-ya dé bas kouch di latmòsfè-a à roun moman prési é an roun pwen prési. Sa kominéman asosyé o tan kondisyon météyorolojik-ya don léfè-ya pouvé fika dirèkman rousanti - anniyajman oben réyonnman solèr, tanpératir, van, présipitasyon é égalman vizibilité. Étid-a é prévizyon-an di tan sa aplé météyoroloji.
Kat éléman ka entéraji pou prodjwi tan-an, présyon atmosférik, tanpératir-a, imidité atmosférik-a (igrométri) é van-an. Sa faktò-ya sa yé-menm enfliyansé pa 5 ròt faktò - latitid-a, altitid-a, véjétasyon-an, kouran maren-yan ké répartisyon latè-lanmè.
Réyonnman élèktromagnétik-a ka dézigné oun fòrm di transfè d'énèrji linéyèr. Limyè vizib-a sa roun réyonnman élèktromagnétik, mè pa ka konstitchwé ki roun piti tranch di larj spèk élèktromagnétik. Propagande di sa réyonnman, di roun oben plizyò partikil, ka bay lyé à di nonbré fénomenn kou aténwasyon-an, absòrpsyon-an, difraksyon-an, réfraksyon-an, dékalaj-a bò'd rouj, entèrférans-ya, éko-ya, parazit élèktromagnétik-ya é léfè byolojik-ya. Réyonnman élèktromagnétik-a pouvé fika dékri di mannyè kòpiskilèr kou propagasyon-an di foton (boson vèktò di entéraksyon élèktromagnétik-ya), oben di mannyè ondilatwè kou roun onn élèktromagnétik.
An fizik, lamas-a oben mas-a sa roun grandò pozitiv entrensèk di roun kò. An fizik newtonyenn, a roun grandò èstansiv, a-pou-di ki lamas-a di roun kò fòrmé di parti sa som-an dé lamas di sa parti-ya. Li sa konsèrvatris, a-pou-di ki li sa rété konstant pou roun sistenm izolé pa ka échanjé di matchè ké so anvironnman.
Lamas-a ka manifèsté so kò atravè Dé Propryété fondamantal. An mékanik èstatik, a tou dabò é istorikman oun grandò imédjatman aksésib à mizour-a, atravè pézé-a, ki ka pèrmèt di konparé lamas-a di roun sèrtenn kantité di matchè à roun lamas étalon.
Sistenm entèrnasyonal d'inité (abrégé an SE), ensi purée di sistenm métrik, sa sistenm d'inité ki pli larjman anplwa o monn (li pa ofisyèlman itilizé o Étazini, o Libérya é an Birmani). A roun sistenm désimal (nouka pasé di roun inité à so miltip-ya oben anba-miltip-ya à lèd-a di pwisans di 10) sof pou mizour-a di tan é d'ang. A Konférans jénéral-a dé pwa mizour, ki ka rasanblé dé délégé dé Léta manm di Konvansyon di Mèt-a, ki ka désidé di so évolisyon, tout kat lan, à Pari. Abrévyasyon-an di « Sistenm entèrnasyonal » sa SI, pé enpòrt lanng ki itilizé.
Nòrm entèrnasyonal-a ISO 80000-1:2009 ka dékri inté-ya di Sistenm entèrnasyonal é roukoumandasyon pou anplwa-a di yé miltip é di sèrtenn ròt inité.
Oun séréyal sa roun plant ki kiltivé prensipalman pou so gren-yan, ki lé di so frwi-ya (karyops), itilizé an alimantasyon moun ké zannimo, souvan mouli anba fòrm di farin rafiné oben plis oben mwen konplèt, mè osi an gren antché (sa plant-ya sa osi pafwè konsomé pa zannimo zèrbivòr anba fòrm di fouraj). Tèrm-an « séréyal » ka dézigné osi èspésifikman gren-yan di sa plant-ya.
O koumansman di xxie syèk, séréyal-ya ka fourni majò parti-a (45 %) dé kalori alimantèr di mounité-a.
Té-a sa roun vas gam di bwéson aromatik, goustativ oben dézaltérant, ki obténi pa enfizyon oben pèrkolasyon di dilo asou divèrs préparasyon à partir dé pitit féy ké dé bourjon di pyété, oun tipyébwa à féy pèrsistant orijinèr d'Azi. Sa divèrs bwéson-yan ki akéz pouvé fika pa lègzanp obténi à partir di féy séché (té vèrt) oben divèrsman fèrmanté (té nwè), soulon tradisyon-yan, pòrsyon likid-ya sa bi chod-ya, tchèd oben frèt, an kantité trè varyab, dilwé, fèbman oben fòrtman konsantré, é pafwè adisyoné di divèrs matchè di lorijin véjétal oben zannimo.
An matématik, oun fonksyon sa roun rélasyon ant roun ansanm d’antré (varyab) é roun ansanm di sòrti (imaj), ké propriyété-a ki chak antré sa lyannen o plis a roun inik sòrti. Oun lègzanp di fonksyon sa fonksyon-an ki à tou nonm ki noté x ka asosyé so karé. Ensi, nonm-an 3 ka asosyé nonm-an 9, é nonm-an -4 nonm-an 16, pa lègzanp. Nou ka noté oun tèl fonksyon f (x) = x2oben f :x ↦ x2 ; notasyon-an f (x) sa li f di x. Nou ka ékri f (3) = 9 oben òkò f (-4) = 16.
Annan kad-a di analiz-a, tèrm-an sa ésansyèlman anplwayé pou roun fonksyon nimérik, a-pou-di don rézilta-a sa toujou roun nonm. Mè li ka itilizé so kò pafwè pou dé ègstansyon di nosyon-an kou klas-ya di fonksyon p-entégrab oben distribisyon-yan tèl fonksyon-an di Dirac.
Machin ké vapò sa roun envansyon don évolisyon-an ki pli signifikativ ki ka daté di xviiie syèk. A roun motò à konbisyon èstèrn ki ka transfòrmé énèrji tèrmik-a di vapò d'lo-a (prodjwit pa roun oben dé chodjé) an énèrji mékanik.
Kou pronmyé sours d'énèrji mékanik ki métrizé pa wonm-an (kontrèrman à énèrji-a dilo-a, dé maré oben di van, ki ka nésésité dé sit èspésyal é ki nou pa pouvé aksyonnen à doumann-an), li té gen roun enpòrtans majò majeure lò di révolisyon endistriyèl-a. Mè o xxe syèk, machin à vapò té siplanté pa tirbin-an à vapò, motò élèktrik-a ké motò à konbisyon entèrn pou fourni énèrji mékanik-a.
Oun arm sa roun zouti oben roun dispozitif otonom (oun pyèj, oun min…) dèstiné annan so konsèpsyon oben annan so konsèpsyon oben annan so itilizasyon à nétralizé, à blésé oben à tchwé roun fika vivan, oben à kozé roun dèstriksyon matéryèl.
Nou ka dénonbré kat izaj prensipal dé arm :
Yé égalman dé finalité dérivé, tèl ki sérémoni ké lafèt, mark di èstati sosyal…
Annan arm-yan di lagèr, nou ka distengé Dé grann katégori : arm-yan ki pa konvansyonèl (pou savé arm nikléyèr-ya, chimik é byolojik) ké arm konvansyonèl-ya (tout ròt arm-yan).
Jòdla, prensipal izajé-ya dé arm ka rété  Léta-ya, ki tout an kontrolan dévlopman-an, prodiksyon-an é laksè-a, ka dèstiné yé an pronmyé lyé o militèr  é à lapolis-a.
Èskiltir-a sa roun aktivité artistik ki ka konsisté à konsévwar é réyalizé dé fòrm an volim, an rélyèf, swé an ronn-bòs(èstatiyèr), an ro-rélyèf, an ba-rélyèf, pa modlaj, pa tay dirèk, pa soudir oben asanblaj. Tèrm-an di èskiltir ka dézigné égalman lòbjè ki ka rézilté di sa aktivité.
Mo-a èskiltir ka vini étimolojikman di laten « sculpere » ki ka signifyé « tayé » oben « anlvé dé moso à roun pyèr ». Sa définisyon, ki ka distengé « èskiltir » ké « modlaj », ka ilistré enpòrtans-a ki bay à tay-a di pyèr-a annan sivilizasyon romenn-an.
Oun tour sa roun édifis pli ro ki larj é don baz-a sa o sòl (a pa pou konfann ké roun échogèt).
Tour-ya sa itilizé dipi préistwè-a. Parmi pli ansyenn tour òkò konstrwit, nou ka trouvé dé bròch - fòrtifokasyon à laj-a di fer (2 500 à 3 000 lan) ki nou ka  l'on trouvé an gran nonm annan Nò-a di Ékòs-a é atè Orkad.
Dipi pli rot antikité, Azyatik-ya, Grèk-ya, Fénisyen-yan é Étrisk-ya té ka érijé dé tour pou fòrtifyé miray-ya di yé lavil ké fòrtérès. Pa lègzanp, dé éléman di tour d'òbsèrvasyon té trouvé atè Mogador ki ka daté di pronmyé milénèr anvan nou lè, di lorijin fénisyenn oben kartajinwaz.
Krikèt-a sa roun èspò kolèktif di bal é di bat ki ka opozé Dé lékip ki konpozé nòrmalman di onz jouwò yé chak. I ka jwé jénéralman so kò asou roun téren di fòrm oval, an radjé, o sant dikèl ka trouvé so kò oun zonn di roun ventenn di mèt di longò, à chak ègstrémité du lakèl nou ka trouvé oun èstriktir di bwa, giché-a. Oun kontré sa divizé an plizyò manch. O kour di chakin d'ant yé, roun dé lékip ka éséyé di marké dé pwen (kours), é ka posédé similtanéman Dé batò asou téren-an, chak moun divan roun dé giché. Oun pwen sa notaman marké à chak échanh di pozisyon di sa Dé jouwò lòské bal-a sa an jé.
Ésprésyon « Grès antik » ka voyé sivilizasyon dé pèp di lanng é di kiltir grèk douran Antikité-a. Nou ka tandé pafwè pli présizéman pa Grès antik, Grès klasik, an partikilyé Athènes di ve syèk anv. J.-K., sala di Périclès é di trajédi-a, é sala di ive syèk anv. J.-K., di Platon é d'Aristote. Toutfwè, kiltir grèk ka dévlopé so kò pli bònò : épopé-ya di Iliad ké di Odyssée ka roumonté san dout o viiie syèk anv. J.-K. Li osi konsèrvé oun réyèl dinamism o kour dé syèk swivan, pannan lakèl li ka étann so kò annan di nonbréz ròt réjyon.
Grann Déprésyon-an (The Great Depression an anglé), nonmen osi « kriz ékonomik dé lannen 1930 », sa péryòd-a di listwè mondjal-a ki k'alé di krach di 1929 o Étazini jouk Ségonn Lagèr mondjal-a.
Présédé pa pwisant èspansyon dé lannen 1920, a pi enpòrtant déprésyon ékonomik di xxe syèk, ki ka akonpagné so kò di roun enpòrtant déflasyon é di roun ésplozyon di chomaj é té ka pousé otorité-ya à roun profonn réfòrm dé marché finansyé.
Oun Lavil oben vil sa roun milyé fizik — milyé irben — où ka konsantré oun fòrt popilasyon di moun, é don lèspas sa aménajé pou fasilité é konsantré so aktivité : abitat, komèrs, endistri, édikasyon, politik, vwa di sirkilasyon, transpò, kiltir, etc. Prensip-ya ki ka réjisé striktir ké òrganizasyon-an  di lavil sa étidjé pa sosyoloji irbenn, irbanism ou òkò ékonomik irbenn.
Cuba, an fòrm long Répiblik di Cuba (an espagnol : República de Cuba), sa roun Léta ensoulèr di sé Karayb formé di lil di Cuba (pli grann lil di sé grann Anti), di lil de la Jeunesse (appelée île aux Pins jouk an 1976) é di tchèk ròt ti lil.
Mègsik, an fòrm lonng Létazini mégsiken, an èspangnòl México é Estados Unidos Mexicanos, sa roun péy ki sitchwé annan pati méridjonnal-a di Lanmérik di Nò.
Mègsik-a sa manm di Lakò di lib-échanj nò-anmériken (ALENA, oben « TLCAN » an èspangnòl, « NAFTA » an annglé).
Délimité o sid pa Gwatémala ké Béliz, é o nò pa Létazini di Lanmérik, li sa bòdé à lès pa gòlf di Mègsik ké lanmè dé Karayb épi à lwès-a pa loséyan Pasifik. A katòrzyenm péy-a an sipèrfisi, ki ka avwézinen 2 milyon di km2.
Dipi anvan lendépandans-a di vis-rwèyèlté di Nouvèl-Lèspagn, i té désidé ki péy-a té ké pran non-an di so kapital, Mègsiko. Litilizasyon-an di sa tòponnim ka roumonté an finisman di lépòk préyispannik (pòsklasik tardif), koté Nahuas (é pli partikilyèrman endijenn-yan di sité, Mègsika-ya). I té alò akolé o tòponnim Tenochtitlan.
An 1519, konkistadò-ya, ki alyé ké patché tribi ennmi dé aztèk don Tlaxcaltèk-ya é ki kondjwi pa Hernán Cortés, ka lansé so kò à konkèt-a di Lanpir aztèk, ki édé an sa pa sipéryoté é kalité di yé zarm é di yé tagtik di konba, mé osi sipéryorité nimérik-a di yé alyé endijenn. 13 out 1521, finisman-an di syèj di Tenochtitlan ka siyen vigtwè-a dé Èspangnòl ké finisman-an di lanpir aztèk.
À lanmò d'Obregon, Plutarco Elías Calles ka divink le Jefe maximo de la Revolución. An mars 1929, li ka fondé Pati nasyonnal revolisyonnèr annan lòbjègtif-a di kontrolé é di véyé divèr kouran politik-ya é ka nonmen li-menm so kò an kabèch di sa pati. Annan lòbjègtif-a di évité de djopopo ant jénéral, li ka fè nonmen prézidan di Répiblik-a roun sivil Emilio Portes Gil pou péryòd-a di 1928 à 1930. Calles té divèt lité kont roun konjirasyon2di militèr obregonnis ki mennen pa José Gonzalo Escobar (es) ki ékarté di pouvwè ki nonmen « plan di Hermosillo ».
Mègsik-a sa roun péy ki sitchwé an Lanmérik di Nò. I ka patajé dé frontchè térès ké Létazini-ya (3 152 km) o nò é ké Béliz (193 km) epi Gwatémala (956 km) o sid.
Li ka posédé rounlo fasad maritim (11 122 km) notanman ké loséyan Pasifik ké gòlf di Kalifòrni (7 828 km) à Lwès é ké lanmè dé Karayb ké gòlf di Mègsik (3 294 km) à Lès.
Sipèrfisi total-a di péy sa di 1 964 375 km2 an enkliyan 5 127 km2 di zilé ; zilé mègsiken-yan ka sitchwé yé kò annan loséyan Pasifik-a (don pli gran-an sa Zilé Cedros), gòlf di Kalifòrni (don pli gran-yan sa zilé-ya Tiburón é Ángel de la Guarda), lanmè dé Karayb (don pli gran-an sa Cozumel) ké gòlf-a di Mègsik.
Èspò-ya annan lakèl Mègsiken-yan te konnèt oun rélatif sigsé entèrnasyonnal sa bògs ké foutbòl. A èspò-ya ki pi popilèr-ya di péy.
Mègsik-a té akéyi Jé olenpik-ya di lété di 1968, ensi ki 2 koup di monn di foutbòl, an 1970 é an 1986.
Èspò nasyonnal sa roun Èspò ékès ki aplé « charrería », mé pi popilèr-a sa foutbòl-a, jis apré ka vini bésbòl-a asou lakot atlantik-a. Prensipal lékip-ya di foutbòl Tigres UANL, Club América, Club de Fútbol Monterrey, Club Deportivo Guadalajara, Cruz Azul Fútbol Club, Club Universidad Nacional, Club de Fútbol Atlas et Deportivo Toluca Fútbol Club.
Mègsik-a gen pou kòd :
Swis, an fòrm lonng Konfédérasyon swis, an anlman Schweiz é Schweizerische Eidgenossenschaft, an italyen Svizzera é Confederazione Svizzera, an romanch Svizra é Confederaziun svizra, sa roun péyi di Léròp santral é, soulon sertenn définisyon, di Lwès, formé di 26 kanton, ké Berne pour kapital, pafwè aplé « vil fédéral ».
'Istanbul" oben Istanboul(an tirk : İstanbul), aplé ofisyèlman jouk an 1930 é istorikman Constantinople, sa pli grann lavil ké métropòl di Tirki é préfèktir-a di provens omonim-an, don li ka tchipé anviron 50 % di sipèrfisi-a mè pli di 97 % di popilasyon-an. Kat zonn istorik di lavil-a sa enskrit asou lis di patrimwann mondjal di Unesco di 1985. Istanbul sa prensipal sant finansyé, komèrsyal é endistriyèl di Tirki mè osi kapital kiltirèl-a di péyi. 
Bombay oben Mumbai (marathi : मुंबई(mumbaī)) sa kapital-a di Léta endjen di Maharashtra. Métropòl-a ka konté 12 478 447 zabitan an 2011. Lavil ds'Enn pli péplé-a, li ka fòrmé ké so lavil satélit-ya di Navi Mumbai, Bhiwandi, Kalyan, Ulhasnagar é Thane, oun aglomérasyon di 18 414 288 zabitan, swé senkyenm pli péplé di monn.
Bombay sa kapital komèrsyal di Enn-an. Li ka prodjwi 5 % di PIB ké so aktivité ka rouprézanté 25 % di prodiksyon endistriyèl-a, 40 % di komèrs maritim ke 70 % dé tranzaksyon di kapital di ékonomi endyenn-an.
Tokyo (東京, Tōkyō?, litéralman « Kapital di Lès »), ansyenman Edo (江戸?), ofisyèlman préfektir métropolitèn di Tokyo (東京都, Tōkyō-to?), sa kapital di Japon. Li sa pli grann vil di Japon, ké pli di 13 622 267 zabitan intra-muros an 2016 é 42 794 714 annan so aglomérasyon, é ka formé lè irbenn pli péplé o monn. Sitchwé asou kôt lès di lil prensipal di archipel japonè, Honshū, Tokyo sa roun di sé karant-sèt préfektir di Japon. 
Loséyan Pasifik sa loséyan ki pli vas-a di glòb térès. Pasifik-a ka fè pati di loséyan mondjal-a é li ka konpòrté Dé loséyan : Pasifik nò-a ké Pasifik sid-a. Pasifik-a ka étann sokò asou roun sirfas di 166 241 700 km2, swé anviron  roun tchè di sirfas total-a di Latè-a. Li ka konprann Loséyanni annan so totalité ké tchèk ròt zilé ké larchipèl ki ka fè tradisyonnèlman pati di Lazi (Japon, Filipin, Insulinde). Li sa antouré pa Lazi, Lostrali, Lanmérik ké kontinan Antargtik-a. Lign-an pou chanjman di dat ka travèrsé li òbò di 180e méridjen.
Lilistrasyon-an ki annan ankadré-a di sa artik ka montré loséyan Pasifik-a asou roun plannisfè : Pasifik-a sa patajé an nò ké sid, swivan lékwatò-a.  Lòrgannizasyon idrografik entèrnasyonnal (LIE) ka dékoupé loséyan Pasifik an lanmè, gòlf ké détrwè. Limit-ya ki LIE ka bay pou loséyan Pasifik nò ké Pasifik sid ka èskli lanmè-ya ki konprann annan chaken di yé.
So kod di lanréjisman nimérik di Lòrgannizasyon idrografik entèrnasyonnal sa « C », é so lidantikasyon annan "Limit dé loséyan é dé lanmè" sa « (57) ké (61) » ; so non fransé annan nonmanklatir-a di lèspas maritim-yan di Konséy nasyonnal di lenfòrmasyon jéyografik-a sa « Loséyan Pasifik ».
A annan loséyan Pasifik-a ki ka trouvé yékò fos-ya ki pli profon-yan di Latè-a, ké dé profondò ki ka dépasé 10 000 mèt annan fos-ya di Kouril-ya, di Maryann é di Filipin-yan. Li ka konpòrté égalman patché résif koralyen don zilé Christmas, ki pli étandou-a ké pli ansyen latòl di monn.
Loséyan Pasifik-a sa parkouri pa plizyò dòrsal ki ka fòrmen pafwè an sirfas tchèk larchipèl linéyèr. Li ka kontni tchèk chenn di mon sibmaren ki fòrmen pa tchèk pwen cho, don chenn sibmaren Away-Lanprò ké chenn sibmaren Louisville.
Li sa antouré pa sentou-a difé é ka konnèt rounlo tranmman di latè. Lòské li ka prodjwi sokò annan loséyan-an, sa dannyé-ya ka provoké tchèk tsounanmi (radmaré). Ant 1900 é 2004, 796 tsounanmi té òbsèrvé annan loséyan Pasifik-a, é 17 % di yé gen lyé bò di Japon. Oun sant entèrnasyonnal di lalèrt, Pacific Tsunami Warning Center, sa charjé di lòbsèrvasyon-an é di lalèrt-a asou sa fénomenn-yan.
Nou ka routrouvé annan Pasifik-a tchèk sistenm météyorolojik ki simi pèrmannan kou antisiklonn-yan di zilé-a di Pak é di Away ensi ki déprésyon-yan dé Aléousyen ki sa réflè di sirkilasyon atmosférik jénéral-a. So vas basen sa régilyèrman travèrsé pa pli gran nonm-an di siklonn tropikal di tout basen oséyannik-ya. Yé nonmen louragan annan lès-a, tifon bò nòlwès-a é siklonn épi bò sid lwès.
Bò'd lékwatò-a, nou ka routrouvé zonn-an di konvèrjans entèrtropikal ké zalizé-ya don pozisyon-an ka chanjé ké sézon-yan, ki ka jwé roun tré gran ròl asou plivyonmétri di réjyon tropikal-a ké navigasyon maritim-an.
Pronmyé osyéannyen-yan ki dékouvri é péplé zilé-ya di Pasifik i té gen 45 000 lannen té vini an vwélyé.
Osyéannyen-yan ka métrizé vwélyé-ya, piròg ké katanmanran ké vwèl ki té ganyen partikilarité-a di pouvé roumonté òbò van (di déplasé sokò pa fas ké van men bò'd sègtò-a di koté ki li ka vini). Sa lavantaj tègnik désizif pa rapò ké vwélyé ògsidantal, ki rivé byen plita, ki pa té pouvé navigé ki ké pòrtan (van-an ki ka vini di sègtò di dèyè ka pousé bato-a), ki té ka pèrmèt yé di èsploré lanmè-a di roun fason sistématik é partikilyèrman éfikas : ki ka pati di roun zilé, ki ka louvwéyé rapidman fas ké van asou tchèk santenn di mayls, yé té ka balé pa di larj lasé roun téritwè byen pli vas ki roun bi vwélyé ki ka trasé roun lign dirèk ki dépendan di dirègsyon-an di van. Osyéannyen-yan ka fini pa dékouvri roun apré ròt tchèk latòl ki miniskil jouk dannyé-a, an mitan loséyan Pasifik-a, pi gran-an di monn. Yé ka péplé lantman é ka dévlopé roun kiltir orijinal annan chak tizilé ki abité men ki nouri, kontrèrman ké lidé ki rousouvwè, pa tchèk léchanj ki pèrmannan épi valò souvan koumen.
An roun mwè an 2007, soulon roun lòbsèrvasyon (Odelle Hadley), 30 000 tonn di partikil di suie rivé atè Lanmérik Nò. Lorijin-an di sa niyaj ka provni pou trwè kar-ya di popilasyon chinwè ké endjen.
Parmi èspésifitè-ya di Pasifik nòlès ka figiré fèt-a ki li ka abrité òkò tchèk vas résif di zéponj.
Tchèk débri plastik di provnans mondjal ka poliyé ansanm-an di loséyan ; pou sa ki annan loséyan Pasifik-a, yé ka vini notanman di Lazi é di Létazini-ya.
I ka ègzisté tchèk larèlmantasyon nasyonnal ké entèrnasyonnal, ensi ki diféran klasman di sèrten zonn tankou lè maren-yan ki protéjé, tchèk rézèrv di Byosfè ké Park natirèl maren...
Sahara oben "Ténéré" (an arab : الصحراء الكبرىal-Ṣaḥrāʾ al-Kubrā, gran dézè-a oben grann step-a, an bèrbèr : ⵜⵉⵏⵉⵔⵉ Teneré) sa roun vas dézè cho sitchwé annan parti nò-a di kontinan afriken. I ka étann so kò asou 5 000 km di lwès an lès, di loséyan Atlantik-a à lanmè Rouj-a, é ka kouvri pli di 8,5 milyon di kilomèt karé, sa ki ka fè di li pli grann étandou di latè arid di roun sèl ténan andan monn-an.
