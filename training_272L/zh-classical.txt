莎拉·伯恩哈特，一八四四年生，法國巴黎人也。母茱莉，猶太裔，業妓，與天主院學生通，生莎女。或云茱莉乃荷蘭人，考未得。
茱莉攜幼諸不便，遂別居，寄之於良家。年總角，入修道院受習。荳蔻時，母幸莫爾公爵，莫爾者，拿破崙三世同母弟也。薩氏藉此貴，特準入法蘭西戲劇院，習伶術。越四年，主演《伊芙琴尼亞》，嶄然見頭角焉。居無何，與人相詆，遭黜落。而後輾轉他院，屢有沉浮，終不得意也。
一八七〇年，普法相攻，巴黎城中劇院皆閉，莎拉遂充司病官，入營調侍傷殘。虔力恭行，三軍感悅，頗得譽。戰罷，復歸法蘭西喜劇院，伶術益精湛，佐以軍功，由是聲名赫奕，昭灼歐羅巴諸邑。
一八八二年，配達拉馬。達氏本希臘參贊，嗜毒好賭，又揮霍無度，故二人不和。一八八九年，達氏毒發而亡。新寡未久，名流慕莎拉才色者，不可勝數，致使男寵塞海，淫亂至此，而聲名益盛，蓋法蘭西風俗如是也。
莎拉性氣乖張，行事無常，嘗於宅中置一木棺，夜則寢棺中，自云可得神思，俄而又公售之。又好蓄奇禽異獸，譬若蜥蜴、蚺蛇、猛獅之屬，以為至寶。
一九〇六年，以其伶術卓才，任巴黎音樂學院教授。翌年，輯自傳一冊，書成，廣傳世，文士奇之，競相參倣。一九一四年，右脛疾發，截廢之。未幾，一戰又起，頻赴沙場，慰撫將卒，以振士氣。
一九二三年，卒，歸葬於巴黎拉雪茲神甫公墓。 
莎拉所扮皆惟妙惟肖，形神具備，尤為《茶花女》之瑪格麗特甚善，世作典範，雖愈古稀，尤登臺飾之，而觀者經絕不衰。嘗於《哈姆雷特》劇試男身，以新奇無常，頗得贊譽。
初，莎拉以夫禍失金，自迫巡演償之，然終不入德意志一邦，何也？法德素世讎，而莎拉之忠拳拳也。
米高安哲羅，又譯米開朗基羅，一四七五年三月六日生，義大利翡冷翠人也。一五六四年二月十八日卒，年八十八。
米氏工於詩畫雕築，頌於泰西，及於當世。文藝復興，米氏與達文西，並為先驅。
米氏著作等身，多有傳世。於畫技，見稱於西斯廷禮拜堂，繪《創世紀》為蒼穹、《最後審判》為壁畫；於雕刻，以聖母憐子像、大衛像二者著稱；於建築，承攬老楞佐圖書館、聖伯多祿大殿諸工事。
昔泰西工匠業，素不為生者傳，米氏以其鬼斧神工，於其時立傳者再。累世以降，臨摹其風者不斷，遂成風格主義鼻祖。
米格爾·德·塞萬提斯（母氏薩維德拉）者，西班牙小說家也。一五四七年九月二十九日生，一六一六年四月二十二日歿。評者多以西文文壇文士，塞萬提斯居魁，於寰宇諸家，亦屬脫穎。有名著《堂吉訶德》，譯語百四十，獨次耶經。[一]其書於西班牙語，流化鴻巨，西語有名，云「塞氏之言」。[二] 塞氏用語多機巧，號曰「妙機王」。[三]一五六九年，放於卡斯蒂利亞，流至羅馬，客投樞機胡利奧阿克夸維瓦。後從戎，為水師步兵，至一五七五年，俘於巴巴里海寇。囚五年，父母及三一會集金質之，歸馬德里。一五八五年，纂牧謠小說《伽拉太亞》，時以無敵艦隊採買、官府稅吏為業。一五九七年，以三年帳目不合復囚於塞維利亞。一六〇五年，纂堂吉訶德一卷於巴利亞多利德，初版而大濟。一六〇七年，居馬德里。一六一三年，纂《閑書正範》。次年，纂《帕爾納索斯山行記》。一五年，纂《未演八喜劇八幕間短劇》、《堂吉訶德》次卷。一七年，遺稿《貝爾西雷斯西希斯蒙達歷險記》付梓。
英國王家海軍、王家學會會員詹姆斯·庫克上校（英言Captain James Cook FRS RN），蘇格蘭人也，一七二八年十月廿七日生於英格蘭約克郡懷特比，世務農，善製圖。
既長，仕於渥克船運公司，役於英格蘭海上。五五年從軍，七年戰爭間嘗往美洲，考聖勞倫斯河口水文。五九年，擢為船長。
六六年，王家學會算得將有金星凌日，雇庫氏載其人往南太平洋觀之。六八年八月廿六日，以奮進號載王家學會學人西行。先渡大西洋至巴西，復南向，越合恩角入太平洋。翌年四月十九日，抵大溪地，事成，西向。至新西蘭，環島探之，復西澳大利亞。沿島北航，擱淺於大堡礁，船重毀，止五十日修之，續向北。七〇年抵佔領島，以其為英國屬地。後歷好望角、聖赫勒拿，明年七月十二日歸國。
其時，航海者患在壞血病，庫氏令屬員多食蔬果，又貯青檸，行之三年，無人以壞血症死。既還，得澳洲東邊海圖。加中校。
七二年，庫氏復出航。旨在探南方秘境。帥意志號、冒險號直指南大洋。七三年一月十七日，至南極圈中，為普世首次。後又進佔南喬治亞島、南三文治群島。既抵新西蘭，探南太平洋上各島，歷東加、新赫布里底、新喀里多尼亞、諾福克島，其間在大溪地攜回土著奧馬伊，而東歸英國。
既歸，選為王家學會會員，又撰文論防壞血，贈金質勳章。此行使歐洲知南極洲所在，而南方秘境之說止。
七六年，庫氏載奧馬伊還家。率意志、發現二船，經好望角抵大溪地。事畢，折向北，抵歐胡、庫伊、尼豪，即夏威夷也。庫氏名之曰「三文治群島」，蓋三文治伯第一海軍大臣約翰·孟塔古贊其遠行。
七八年二月，庫氏復北向，越白令海峽，知北冰洋不可渡，乃南歸三文治。時值馬卡希基節，土著見庫氏等，以為其拉農神也，任其取食，准其伐木，又以女子獻之。後一員卒，土人方知其非天使，始有隙。土俗以物相易，多有徑取物於船者，復相爭。七九年二月十四日，互毆於凱阿拉凱庫亞灣，庫氏死於重笞，屍遭毀，時年五十。其屬大怒，屠島人，幾絕。翌年十月四日方還國。亦有說庫氏非死於土人者。
庫氏出身寒族，而其善用所長，又具勇氣，為國添屬土。防壞血之法，使遠航者得生，功在百年。惜以方俗有異，身死異地，屍骨無存。而其志仍為國人所道。今以之為名者，新西蘭之庫克海峽，在南島北島之間。在太平洋中亦有庫克群島，屬新西蘭。
歐拉（Leonhard Euler），瑞士巴塞爾人也，一七零七年四月十五日生。
一七二六年得博士銜。翌年，教俄羅斯科學院，俄與數學競賽，論船桅之構作，僅敗於布給。布給者，泰西航海學之父也。
越四年，除教授。復越兩年，拜數學系主任。翌年，罹患，右目眇。
一七四一年，俄國亂，遂遷柏林，教柏林科學院。
一七六六年，返俄羅斯科學院。
一七八三年九月十八日卒，年七十七。法蘭西哲人孔多塞曰：「至此，歐拉不復算數，亦無復生也。」
歐氏執十八世紀數學牛耳，論文近千，惟二十世紀保羅·艾狄胥可匹敵之。究分析，創函數，混一歐洲大陸及英國之微積分；解七條橋問題，開圖論及拓撲之先；論複數，究歐拉數，得歐拉恒等式，譽最優美恒等式；論凸多面體，證歐拉等式，後人推而廣之，得流形之歐拉特徵值；究歐拉函數，得歐拉定理，為費馬小定理之推廣。
大成至聖先師孔丘，字仲尼，子姓，孔氏，敬稱孔子、孔夫子，生於魯昌平鄉陬邑。其先宋人也，曰孔防叔。防叔生伯夏，伯夏生叔梁紇。紇與顏氏禱於尼丘。魯襄公二十二年而孔子生。生而首上圩頂，故名曰丘。年十九，取宋丌官氏。年二十，生子鯉，為委吏。年二十一，為乘田。年二十四，母顏氏卒。年三十四，適周，問禮于老聃，學琴于師襄，習禮于郯子，學射于萇弘。年三十六，在齊聞韶。年五十一，為中都宰。年五十六，攝相。年五十七，適陳。至後週遊天下，輾轉列國，見道義不行，退而居魯國，設教于杏壇。年六十八，刪詩書，贊周易，訂禮樂，修春秋。年六十九，子鯉卒。年七十三，以魯哀公十六年四月己丑卒。葬魯城北泗上，弟子皆服三年。子貢廬冢上六年，然後去。弟子及魯人往從冢而家者百有餘室，因命曰孔里。
馬克思，名卡爾，中國初譯作麥喀士，以其學說而創馬克思主義。猶太裔德國人，好哲學、歷史、政治經濟、占星學，尤尚算數。
一八一八年五月五日，馬克思生於普魯士萊茵省特里爾城。其祖列維好律法，其父希爾舍，後改名曰亨利希，配紅夷女罕麗，生餘子，惟卡爾及三女索菲亞、愛米爾、路易莎存之。
一八三〇年十月，馬克思入特里爾中學。卒業，入波恩大學，複轉柏林也。一八四一年，學成，得耶拿博士。尋為《萊茵報》主編，後辭之。旋與恩格斯相交。其博學，好哲學、歷史、政治經濟及算數。
一八四三年六月十九日，馬克思與燕妮婚。燕妮者，家本貴族，一八四四年一月，以罪處流刑，與妻行至巴黎。一八四五年秋，為法國政府逐，遂至比利時布魯塞爾。十二月，自銷國籍。其後與恩格斯共造《德意志意識形態》也。尋為比利時所迫，偕妻歸德國。一八四六年，馬克思與恩格斯立共產會於布魯塞爾。一八四七年，入正義者同盟。六月，立盟名曰共產主義者同盟，且草《共產黨宣言》也。一八四八年四月，與恩格斯在德國共創《新萊茵報》，唯僅版合訂本一，即遭查禁。後被逐，複往巴黎，為法王所不容，遂之英國倫敦。於倫敦，時至困窘，馬克思之《資本論》亦成。
一八六四年九月二十八日，第一國際立，馬克思入之，草其《成立宣言》、《臨時章程》。一八六七年九月四日，《資本論》一卷刊於世。一八七〇年十月，恩格斯居於倫敦，二人複聚。以為眾國所逐，四方流亡，嘗自號「世界公民」。一八八三年三月十四日，馬克思卒，年六十五，葬海格特公墓內。《資本論》後二卷為恩格斯得其遺稿而刻之，各於一八八五年、一八九四年刊於世。
亞歷山大第三（亦云三世），又號亞歷山大大帝，馬其頓王也。其邦處希臘邊陲，一如周時秦楚二國。其師承大賢亞里士多德。及即位，興兵三萬五千，南征北戰，席捲八荒。東征波斯，不數年而亡之。蜜徐籬、大月氏、西北天竺諸地，亦盡入其手。然帝早亡，未及立嗣，其邦由是諸將分據耳。
尼赫魯者，印度獨立後首任總理也。一八八九年誕安拉阿巴德。一九六四年卒，年七四。
聖托馬斯阿奎那（San Tommaso d'Aquino），那不勒斯羅卡塞卡（Roccasecca）人也。羅馬公教道明會士。經院學之宗，世稱天使博士（Doctor Angelicus）。所著《神學大全》、《哲學大全》皆行於世。
初，阿氏篤志修行，母惡之，囚之城中，一年不出。兄欲以妓褻之，不遂。母兄感其誠，乃從之。入道明會。阿氏在學，爲諸生所鄙，戲謂之愚牛。阿氏遂勤於學，日進一日。久之，書記四人不能載其一時之論。及論畢，錄者不過頁。由是眾人歎服，咸慕爲師。及老，阿氏奉神至謹，曰：藁葬我論者，已盡覩矣。而人不之解。一二七四年，卒。一三二三年，敕封聖人。
德有二種，曰神德、心德。神德者，虔信、希望、慈善也。心德者，慎行、中庸、正義、不動也。神德玄明沖默，本於上主，不能盡祥，心德體用，本於人心，可以詮述。
法具四品，曰恒法、常法、人法、聖法。恒法，神智光宅六合，宇宙之所以。常法，恒法之於人也。人法，俗世律法也。聖法，天啟也。
因有二果，所止唯一。凡諸別枝，皆非本意。是謂二果之教。
儒家，《漢志》曰：「蓋出於司徒之官，助人君順陽陽明教化者也。遊文於六經之中，留意於仁義之際，祖述堯、舜，憲章文、武，宗師仲尼，以重其言，於道最為高。」
儒門以孔子為始。初子見用於魯，魯君昏，乃去魯周遊，皆不庸，乃反魯專事教化。弟子三千，賢者七十二。
時天子失尊，諸侯相併，大夫僭越，子弒父、臣弒君者不絕。子以為周禮不行，乃主復禮。禮之行也，君君、臣臣、父父、子子，各安其位，是為正名。復禮當以克己。君子克己自脩乃成仁。仁者，孝悌忠恕。仁君子執大器，乃教化萬民，使失道之世歸正。故曰儒家之初，以克己為仁者，以仁者化萬民，是尚賢也。克己者後禮，復禮而正名，使上下安分，天下復定。子暮年刪定六經，為後世儒學之始。六經者，詩、書、易、禮、樂、春秋。唯樂於秦火失，餘皆列十三經。其弟子亦以其言行輯為論語，列為四書。
孔子孫子思之再傳，有孟子焉。孟子主義，義者宜也，君子當取義。又以人性本善之說為要。孟子以人有四端，皆天而然之，曰惻隱、羞惡、辭讓、是非，推而廣之，則為仁、義、禮、智，當以學以固其善本而成仁者。以王者當以其善端而行仁政，行仁政則天下黎民歸心，失道諸侯自為驅民，終保民王天下。仁政之謂也，制民以產，故行井田；輕役少兵，不失農時；推恩廣播，百姓順服。故曰仁者無敵。主法先王。政以民本，故有曰：民為貴，社稷次之，君為輕。孟子亦周遊列國，終不用。著孟子七篇傳世，列為四書，又為十三經。
後有出荀子。荀子學於齊，主隆禮重法。荀子以人之善行為偽，人之行也本於其欲。故王者當主禮以約其欲，使民奉於正。主法後王。荀子性惡而隆禮之說，世常相較於孟子之說。又其徒出李斯、韓非，故儒門亦多非之者，後世亦鮮有治荀學者。韓愈稱荀子之說「大醇小疵」。著荀子。
儒家之學，於鬼神無說，於法用不詳，故漢世儒學為陰陽家所滲雜，流於荒誕。儒家於政亦常與法並用。漢宣帝嘗曰：「漢家自有制度，本以霸王道雜之。」此言得之。
儒家以孔子為先，傳至孟子而興，再傳荀子而有法家之大成。儒家乃與墨家、道家、法家並稱顯學。秦用法家，詔焚書，儒家為之一挫。後儒生以口述重修經典，至漢武帝間為上所納，獨尊於百家。後學以儒為正統，至五四初廢。
民群，又名社會，群民之所鍾，交往之所集者也。生產、用度、娛樂、政、教，皆民群之事也。又謂人群之於境遇，能久繼不離、水乳交融，此結構也，謂之民群。
民主，英言德謨克拉西（democracy），一譯民治，五四人稱德先生。
民主，與共和不同，其初義在眾決，故必從眾。人民者，國之主權者也，或選代表，以張其志。
社會主義，意理及通幾也，種類繁多，然共通之處為平惠均產，求生產資料為社會所公有。馬克思視其為達共產主義過渡之期。
泉幣，通名貨幣，所以權衡品物輕重，而市鬻是倚。流於宇內而寓形不同，或爲金銀，或爲一紙。其固爲貨，以其用而別於貨。金銀之爲泉幣者，曰商品泉幣。紙之爲貨幣者，曰法定泉幣。泉幣之在市者，謂之通貨。泉幣通行萬國，復有匯率辨其值差。其用有四，曰交易，曰度價，曰延付，曰貯富。[一]
泉幣爲天下所用。交易者，市者以泉幣償鬻者也。度價者，所以權衡貨之貴賤，明財之盈虧也。[一]幣重則萬物輕，幣輕則萬物重[二]。貯富者，貯之以備後用也。所貯未必泉幣，可以相市者皆然。富者，謂所貯之和也。[一]
自古分工，取足於己者日以少，待給於人者日以多。專營一業，自享有餘。以與其群為易，懋遷有無。為易之始，必有所窒。甲居一貨而有餘，乙於此貨有不足，則甲願以易，乙願易而得之。然使乙之所以易，非甲之所欲有，則易之事窮。故時日既久，眾人別儲一物，名曰易中，使隨時隨地，出以為易，人皆樂受之。方古之時。易中多以物，或貝朋，或牛馬，或珠玉，不一而足。治化漸開，易中舍他品而用金屬。金屬之為物也，經久不蠹，且析為至微，於值無損，而由散為合，易易也。古今所用為易中者。貴賤金屬皆有之，如希臘以鐵，羅馬以銅，印度以銀。
希臘語（希臘文：Ελληνικά
），屬印歐語系。泛於希臘、阿爾巴尼亞、塞浦路斯等國，亦佈於土耳其（含小亞細亞）。
希臘語書以希臘字母。其字母二十四，元音七，輔音十七。
語法者，語言之結構，序字、明義之法。人類語言與電腦語言皆有之。各語之法異。動物作聲，雖有其義，然吾人猶不知彼有無語法。單字雖為語言之本，惟但能識物。語法則可明義、述物、釋關係也。往時有學者云文言無語法焉、而今之語言學用於解其語法以得志故、有若意見者少甚矣。
今語法學有語音學、音系學（見音韻學）、形態學（詞法）、句法學、語義學等矣。
文學者，藝術之一類也。以語言文字為體，含道映物，見人心世。今有詩、散文、小說、戲劇、寓言、童話等體裁。
古為孔門四科之一，見於《論語·先進》：文學、子游、子夏。邢炳疏：若文章博學，則有子游、子夏二人也。亦指教贵族子弟之学科。《宋書·雷次宗傳》：上留心藝術，使丹陽尹何尚之立玄學，太子率更令何承天立史學，司徒參軍謝元立文學。又為官名。又指辭章修养，元结《大唐中興頌序》：非老於文學，其誰宜為？
純粹之文學自周時已有，詩三百篇既是。後詩、詞、曲、小說等文學形式分於唐、宋、元、明、清，卷帙浩瀚，遺產甚多。
西方文學之濫觴亦久，初者多有宗教之目的，說教之文學自是發端，基督教文學獨樹一幟。后有浪漫主義、現實主義、批判現實主義、魔幻現實主義等流派，不勝其數。
現代文學則異軍突起於網絡，為最受歡迎者也。
熒惑者，亦稱火星，太陽系之行星也。有天文代號形「」。論及去日遠近，行四，論大小，居其七，徑半地球，軸傾角、自轉週略等，公轉則倍之。其表富氧化鐵，故色赤。風暴頻仍，紅塵蔽日。沙丘、礫石者遍佈，為一沙漠行星。古有液態之水，今則凝之為冰。大氣甚少，多為二氧化碳。地動不甚活躍，地表概於遠古出形，坑谷蕃甚，其奧林帕斯山及水手號峽谷者，皆為太陽系坑谷之最也。有衛星二，曰福波斯，曰得摩斯，皆名之於馬爾斯之子也。昔人以為有人居焉，今實察之，皆妄言也。美利堅人考之甚詳。凡著陸探測器者，曰維京，曰勇氣，曰機遇，曰鳳凰，曰好奇，曰洞察。而今有毅力號著陸，其攜儀器精蕃。
熒惑三十地方。各以希臘言、拉丁言名之。今由北圖南，姑列諸下。
朊者，百昌之源，自洋文protein也，通譯「蛋白質」，亦兼音義曰「胞蛋質」，屬有機高分子。氨基酸職之，能相締合，曰脫水縮合，其結曰「肽」，肽如索鏈，盤曲蜿蜒，肽夥而缠，朊由是生，天地渾成，衍生萬品。大抵分四類，序次各殊，能遺傳以續嗣。
朊者，今格致家皆以是有四級之構象也。一為氨基酸之脫水縮合以成肽，以肽鍵屬之。二為肽鏈之盤折，有α-螺旋，β-折疊，β-轉角諸類，不一而足，皆以氫鍵連接之；又有超二級結構。三為肽鏈以范德華力、疏水鍵諸作用而力鏈接。四為空間之構象。
朊之為字，史本無載。清末西學東漸，學人譯protein，本希臘語，初始義，乃採元字表意，而取肉字別類。
噓噏，今謂（呼吸），一説（吐納），生物之一理也，即引氣入肺以敦與內氣之易也。而入氧氣與出二氧化碳之跡，謂呼吸作用。據葛洪抱朴子載：「胎息者能不以口鼻嘘噏，如在胎之中。」，故胎不能自息，須賴母之副與臍帶所輸之帶氧血以息。
肺，金臧也，為氣，藏於右。
肺有金之精，制割立斷。
動物者，多細胞真核生物也，乾健而能動。
古名因類而不一，或曰蟲，或曰魚，或曰鳥，或曰獸。人亦屬其類，而常不自知。每食他生物，故常居食物鏈之頂層也。
其行為之本，受刺激而反應。原其本者，行為學也。
動物之異於他生物處若干。為真核生物，常多細胞（例外如黏體動物），此為其之異於細菌及多數原生生物者；屬消費者，具一內腔以消化，又區隔於植物於藻類。
古人界之：動物、植物。然生物非獨此類。今生物之類，其域三：古細菌域、真細菌域、真核生物域。下又分界，真核生物界若干，曰植物，曰原生生物，曰真菌，曰動物。
魚，水蟲也[一]。無肢，無指，其尾與燕尾相似[一]。至食物之鏈，當其卑處。
世間食其肉者甚多。
人者，動物也。然常自以異與於他獸。《說文》以人為「天地之性最貴者」。孟子曰：「人之所以異於禽獸者，幾希，庶民去之，君子存之。」瑞典有治植物學者，曰林奈，於自然之系統，以智人名之，界之於動物界。智人者，蓋謂有智之人也。今以人語言之有，別於眾生。
人之於生學，獨為一種，曰人種。屬脊索動物門哺乳綱靈長目人科人屬。
鐵，化學元素也，符號為Fe，原子序廿六，屬過渡金屬、五金。性剛，入火鍛延，淬火強韌。戰國紛亂，浸以代銅，遂作萬械。《說文》謂「黑金」。
鐵硬甚，然純鐵之硬者，不及其合金。鐵之煉時，碳融之中，得鋼。碳富者曰生鐵，碳寡者曰熟鐵。然碳易使鐵鏽，故人常除鋼中之碳。若再融他金於其中，則得合金。
遼東鞍山，內蒙白雲鄂博，湖北大冶，四川攀枝花，皆產鐵，華夏所藏，近半出於四地。河北邯鄲、邢臺，安徽馬鞍山，亦有所儲。較諸俄羅斯、巴西、加拿大、澳洲、美利堅等國，產量則有不足。
鐵礦繁生平陽崗埠，淺浮土面，不生深穴，出土即至鐵場，或以舟運，故價廉於別礦。其質有赤、褐、磁等；若驗其狀，則有土錠、碎砂之別。 
土錠者，土生黑塊。形似秤錘，捻而為碎。起冶煎煉，浮者拾之，又乘水濕後起之，拾其塊土，方可入爐。碎砂者，一拋土模，即現其形，取以淘洗入爐，熔而同於錠鐵。
亦有鐵塊生自隕石，自天降，謂之隕鐵。若落於沙漠之類水不存之地，則能長存。古人或于沙漠拾隕鐵，于得煉鐡之術前得鐵器。
冶鐵之爐，古取鹽土、泥而成，稱泥爐。傍山穴為之，或用巨木匡圍，塑以鹽泥，匠者窮月之力，不容造次，鹽泥若稍有罅隙，則盡棄全功。今法改高爐，高爐者，蓋泥爐之變也，殼乃鋼制，內附燒磚，遠視其形若甏，上下分五部，曰喉、身、腰、腹、缸。 
一爐載礦土二千斤有奇，煤炭碎而為粉，風箱扇入爐中，內焰騰盛，以熔礦。須臾成鐵液，自爐腰孔出。爐孔先塞以泥，間或出鐵一陀。既出，即叉泥塞，鼓風再熔。凡造生鐵為冶鑄用者，就此流為長條、圓塊範內取用。
若造熟鐵，其術似煉鋼，不復累述。
質量，物質之性也。其義與輕重有異。然古人未有質量之語，質量及重皆以輕重言之。後物理學家乃明輕重與質量之異。
一、質量，物質之本性也。重者，物為地所引而下向之力也。
二、一物之重因其所在而異，物出大氣層外則輕，處地球之表則重。然其質量恆不變。
三、於公制，物之質量以公斤計，重則以牛頓計。
萬國公制，簡稱公制，或稱國際單位制，乃諸國共用之度量衡也，取十進制以計。法人製之。初，歐陸諸國度量未一，格致、商賈，多有不便。法國革命，立爲新制，後漸爲諸國所取。
昔英法世仇，英治諸地多不行此法，至二十世紀下半葉，乃從之。遍觀當世諸國則於官惟美國、緬甸、賴比瑞亞未行耳。於民，諸地風俗各異，輒未一之，英人多行英制，華人多行市制是也，惟以官定算率可乘而換之也。
茶，一名檟，一名茗，一名荈，一名蔎，木也，出巴蜀。其樹如瓜蘆，葉如梔子，花如白薔薇，實如栟櫚，葉如丁香，根如胡桃。[一]
其葉可爲飲[二]，今者有六類，曰綠茶、曰黃茶、曰白茶、曰青茶、曰紅茶、曰黑茶。世人皆嗜茶，東西各國之植茶、造茶也甚多，如中國、印度、斯里蘭卡、肯尼亞諸地。
從草當作茶，其字出開元文字者，義從木。當作搽，其字出《本草》。草木并作茶，其字出《爾雅》。
其名一曰茶，二曰檟，三曰蔎，四曰茗，五曰荈。
周公云︰「檟，苦茶。」
陽執戟云︰「蜀西南人謂茶曰蔎。」
郭弘農云︰「早取為茶，晚取為茗。或一曰荈耳。」
傳神農始得茶，《神農本草經》曰：「神農嘗百草，日遇七十二毒，得茶而解之」。
中華甚重茶，《茶經》曰：「茶之為飲， 發乎神農氏，聞於魯周公。」，故知中國自古即有茶；俗諺謂：「開門七件事，柴米油鹽醬醋茶」，亦明之也。
茶類：綠茶·白茶·黃茶·紅茶·黑茶
名品·產地
茶器：壺·蓋碗·杯·碗·托·分茶器 （一覽）
製茶法·食茶法
茶俗
茶經
[總目]·[茶書]·[圖像]
映射，或曰函數，東瀛謂之關數，運算之抽象也。四則、開方、立方等，咸為映射之屬。
映射者有二：一曰顯射（顯函）者，可作之制；一曰隱射（隱函）者，弗能作之制也。（後者按映射之目實弗映射也）
有甲乙二集，凡甲之一物，相應乙之一物，則曰甲映射乙耳。
夫加，映射也，如「三，四」射七，「二，九」射十一。立方者，亦映射也，如二射八，負一射負一。倍者，亦映射也，如二射四，負三射負六。
凡甲不同之物，射乙不同之物，曰單射，亦曰內射。實數之立方，單射也，蓋異數之立方必異。加法者，非單射耳，蓋二加三即四加一也。
凡乙之物，均為甲物所射，曰滿射，亦曰映上。實數之立方，滿射也，蓋實數必有其立方根射之。實數之平方，非滿射耳，蓋負二無方根射之。
單滿合射者，雙射也，亦曰一一對應。實數之立方，雙射也。倍者，整數雙射偶數也。
問：當世數學，物皆為集，然則何謂甲（）映射乙（）（記曰「」）耶？
答曰：映射乃甲乙之關係[一]也。甲取物曰乾（），射乙之一物，曰乾之象（記曰「」）。乾與其象，合成一對（記曰「」），聚以成集，即為映射耳（記曰「」）。甲曰定義域，乙曰陪域，而象之集（記曰「」）曰值域。
二非空集，以法則，使集之每壹元素，皆對應於唯一確定之元素於集，則謂爲其之映射自至。記曰
其謂之像之于斯映射，且記作，；謂之原像之于斯映射。
映射亦名算子，泛函，上之變换。實數應射則謂之函數，亦可拓至複數。
可見映射之性，定於其定義域及陪域也。
凡隱射者，其制弗能以為也，或云非單射，是故單甲之值可映於雙（或甚）乙之值。實如橢圓、拋物線、雙曲線諸如此類，皆隱射也。
元素｜
集｜
族｜
子集｜
交集｜
併集｜
補集｜
冪集｜
有序對｜
直積｜
關係｜
映射｜
等價｜
偏序
電流，電荷之流也。其符號曰I。於公制，其大小以安培計。
今電學家皆曰：電流之向逆乎電子流之向。
凡電荷有流動，皆可謂之電流，非獨謂電子流於金屬之中也。而正電荷左向者，猶負電荷之右向也。且古之電學家未知電子，不知電流為正電荷之左向或負電荷之右向也，故以正電荷之流向為電流。後電學家乃知電流在金屬者，實電子（帶負電）之流也。故今人謂電流之向與電子流之向相反。
歐姆定律，電學之法也。其式曰：「V=IR」，V為電壓，I為電流，R為電阻。其言若温不變、物之形質不變者，則電壓與電流之率有常，其率曰電阻。
希臘，古名國也，蓋立於夏商之際。初有十二部，以雅典、斯巴達為最。諸部時有紛爭，以致外侮頻仍，雅典王昂飛的安遂使使諸部，會於溫泉關，立盟約，齊平諸部，共資國務，合御外敵，由是國泰民安數百年。時有㠗嵂岥之竞會，四年一期，以示平和團結，亦作強身健體，諸部咸與，遂皆進耳。
若夫雅典、斯巴達二邦，國體大異。雅典之制，有若堯舜之法，領國之人，乃選賢而得，無有常人。嘗有名梭倫者，重立法制、斟酌情理、齊民議政，由是舉邦翕然。至若斯巴達，二王並立，以之為尊，民殆無權耳。然其民強兵精，週邊小國咸臣之耳。
俄越數百年，東方波斯漸興，欲霸四方，遂西希臘，然再敗耳。斯役以降，外患全去，雅典趁機亟進，斯巴達則失機，遂妒之。俄而二邦交戰，以爭天下。歷數十年，雅典竟敗，斯巴達亦無力久霸，二十年而敗於忒拜。然百年混戰，殆盡耗元氣，既而馬其頓興，不足十年，全希皆降耳。
馬其頓者，希臘邊陲也，一如周時秦楚二國。其王亞歷山大，文武英略，莫之能及。興兵三萬五千，東征波斯，不數年而亡之。蜜徐籬、大月氏、西北天竺諸地，亦盡入其手。惜乎英年早逝，未及立嗣，由是諸將分據耳。復越百年，西方大秦漸盛，欲一地中之瀛，乃東希臘，然其國諸部，仍散而不合，遂盡歸羅馬耳。
希臘自立國迄亡，凡千餘年，開泰西文明之先，遺風至於當世耳。
元末大亂，太祖朱元璋起於草莽，削平群雄，北逐元人，即皇帝位，建號大明[一]，都南京，史稱洪武之治。後燕王棣興靖難之役，建文帝不知所終。王遷都北京。修大典，鑄洪鐘；五征沙漠，七下西洋，外邦賓服，史稱永樂盛世。仁宣二帝，寧邦守土，一時之盛世，是為仁宣之治。英宗以降，閹宦專權，國勢日衰；孝宗踐祚，親賢臣，遠小人，一時中興。世宗之後，帝主怠政，士子結黨，閹宦專權，朝政不綱。終亡於順。順復亡於清。清人南下，江南至嶺南宗室相繼而起，皆不久有。昭宗嗣於廣東，力支十有五年，崩。明遂亡。自太祖至昭宗，紀統二百九十三年，王天下二百七十六年，傳世十有九帝。疆土盛時，「東起朝鮮，西據吐蕃，南包安南，北距大磧。東西萬一千七百五十里，南北萬零九百四里[二]」。
元季，蒙人暴虐，分國人四等，魚肉漢人。帝主奢靡，不擅國計，國用日匱，遂濫發寶鈔。致民不聊生，海內生怨。至正十一年，黃河大水，紅巾起，海內呼應，天下大亂。次年，郭子興濠州舉事，淮右布衣朱元璋附之，戰輒勝，子興遂妻以所撫馬公女，即高皇后也。十五年三月郭子興卒，元璋盡攬其部。十六年二月，元璋陷集慶，改應天府。廿三年滅陳友諒，廿四年自立爲吳王，史稱西吳，廿七年滅張士誠，降方國珍。廿八年正月，太祖應天稱帝，國號大明，改元洪武。七月，移師北伐，克大都，元帝北亡。洪武四年滅夏，收四川；十四年破元梁王，克雲南；數征沙漠，廿年降元太尉納哈出，平遼東。至此天下始定。
太祖崩，立太孫允炆為儲，史稱建文帝。建文帝用方孝孺、齊泰、黃子澄，倡削藩。燕王朱棣以「皇明祖訓」靖難。洪武三十五年，敗建文帝，入主京師，更年號「永樂」。史稱「靖難之役」。
燕王入京，殺景清、鐵鉉，誅方孝孺十族。更年號「永樂」。任內立內閣，用姚廣孝，削藩。命草「永樂大典」。令鄭和七下西洋，尋建文蹤跡，實欲揚國威。五征漠北，欲當天可汗。南征安南。命亦失哈赴松花江，設努兒干都司。平思南、思州土司亂，設貴州布政使司。欲強控烏思藏，遣官吏迎僧入京，封號，曰帝師。史稱永樂盛世。
明自成祖以降，內閣用事，及世宗，則帝不用事，內閣攬權，黨爭始。萬曆初，張居正使考成之法，貪官皆懼之。令明朝繁盛一時。及居正逝，新法盡被帝廢。
熹宗朝不問國事，權或拖於閹寺，無治人以行治法，亦外釁而內訌；天災連年，西北民變遂起。魏忠賢領司禮監而議國是，內閣之勢始衰。
及毅宗踐祚，殺魏氏而借其勢重振皇權。然此時久廢不興，兼之天災瘟疫，縱有回天之意，難救中原之危。兼之思宗剛愎自用，時數敗壞，日甚一日。
崇禎初年，三餉繼立，民變迭起，無餉則軍畔，加稅而民反，反勢斯成。時，高迎祥自號闖王，李自成、張獻忠先後附之，各據一方，互為呼應。及後，高迎祥薨，李自成繼起，克潼關，入長安，自立為帝，國號大順。獻忠克蜀，入成都，建國大西。
至崇禎十七年四月，李自成陷北京，思宗自縊於煤山。明將吳三桂降清，開山海關引清兵入中原，大開殺戒。遂有滿清大屠殺，中原江南，血染人間。
中國淪喪，則有衣冠南渡。安宗嗣於南京，紹宗嗣於福建，據長江而守天險，求偏安而存明祀，然諸鎮不和，黨爭相鬥，以致無力禦敵，竟至左良玉揮軍東畔，天險虛設，二年則浙閩皆陷，諸帝共死。後清廷剃髮令起，漢民憤之，南明殘勢復起，閩粵川渝，皆有反擊。
曾有明將鄭成功圍金陵以復中華，
然以敗終。西南川滇李定國以守，屢有勝績，留明十餘載漢家江山。雖定國忠勇，遺民思邦，於永歷六年至八年復桂取粵。然天下大勢已去，諸將不合，終以野亡。永歷十三年，因孫可望之叛，清軍陷昆明，定國西走。西南竟陷矣。
永曆十五年十二月，昭宗南狩緬甸。緬王莽白獲帝，獻於虜。十六年四月，吳三桂弒昭宗於雲南昆明，明遂亡。
延平武王鄭成功奉明寧靖王術桂監國，據臺灣抗清，仍用永曆年號。歷三世，三十七年亡。漢家天下至此盡於滿洲也。
明之禮有多目。莫重於天。是為大祀，次中祀，次小祀。天子親大祀。每歲行大祀十三、中祀廿五、小祀凡八。皆遣官祭之。復有非常祀，籍田、釋奠之禮屬之。[三]宗廟社稷，大祀也。先師，中祀也。雖帝王不親中祀，惟釋奠之禮，實有大祀之實，帝王親之。廟堂配享，兩廡從祀，古已有之。配享者大賢，從祀者次之。嘉靖中，世宗皇帝以孔子禮同天，非之。從張璁言，廢孔子王爵，止稱至聖先師。復隳孔廟之像，代以木主，著為制。[四]明初因元制，像聖賢而祀之。自是乃改。嘉靖中從祀者九十一人，累增之，凡九十七人。[四]明制，凡神必有祀。無祀之神，祀於厲壇。厲壇者，厲鬼之壇也。此制前朝多無，洪武中置之。京師有泰厲。各藩有國厲，縣有郡厲。是故明之祀，周及上下，無疏漏不祀者。
藩王朝明皇帝，遣應天知府勞之，藩使來朝，遣同知勞之。賜宴，遂朝皇帝於奉天殿，朝皇太子於東宮。見畢，上下復賜宴多席。送還出境。[五]
有明之世，他國之欲通中華者，必由朝貢，是故明世無邦交之義，而有朝貢之禮焉。太祖皇帝曰:以小事大，古今一理。他邦之來朝者，雖大小有別，強弱殊異，一以同禮待之。明制，琉球國二歲一貢，朝鮮、安南、占城、暹羅三歲一貢。日本國十年一貢。洪武十六年，行勘合制。賜諸國勘合若干道，貢使持勘合，乃許貿易。沿海置市舶司，以甄勘合之虛實。朝貢之制既完，因之獲利者亦眾。或一歲多貢，朝廷頒賜之厚，倍於所貢。明制，禁民與貢舶通，久之法馳，走私日熾，有司患之。[六]
明初，太祖皇帝釐正戶籍。置三等戶。民、軍、匠也。復遷民之無田者於諸空地以實之。明世口數，雖諸說不一。然皆不下一億。[七]中尤以浙江、南直隸、江西為庶。天下戶口，半在此焉。[七]華北諸省，歷朝屢被瘡痍，明立，亦見甦生。譬若陝西，萬曆中，戶口較洪武時倍之。蓋太祖行遷徙、減賦、軍屯諸策，田畝既耕，民生遂得小康焉。[七]
明之賦稅，國初用唐兩稅法。歲入七分用之，三分存之。嗣後國用益繁，至世宗朝而不敷。穆、神二廟臨朝，天下賦稅積欠，至有十餘年而未征者。萬曆九年，乃從首輔張居正議，行一條鞭法。其後每有大役輒加增派，萬曆三大征，崇禎中民亂，咸加增賦。[八]明初賦稅多實貢其物，正德以降，代以金銀者愈眾。久之，官俸、兵餉、宗藩之祿，亦皆支以銀兩。[九]
明之賦稅，尤亂於其季。神宗朝礦稅甚苛，監稅復濫，民苦之。至於加派繁復，明季所課非常之稅凡兩千萬兩。民不堪其重焉。[一〇]
明制，國家專鬻鹽、茶。置綱冊，載於其冊者許代賣之。茶則有官茶、商茶、貢茶之別。官、貢皆直輸朝廷，商無預之。商茶蓋商以實物易官製憑據，號曰引目，茶商以引目取茶，始得鬻茶於市。明制禁酒。終明之 世鮮產之。酒稅較他稅為輕，皆上之州府，不達禁中。[一〇]
明因古來之習，以農為國本。三百年間，農具、施肥、種植、水利皆有所更新。明季浙西、太湖所植水稻，其密度之高，甚於共和國初。[七]或云，明之糧產，半倍於宋。[七]是故明世天下糧產之豐，前所未達，後亦有所不及焉。惟耕地多集於三吳，地凡貧瘠，雖有田而不耕。
明之匠人，别立一戶。是為匠戶。復分民匠、軍匠。軍匠者，居諸衛所，隸兵部。民匠隸工部，朝廷每興土木，民匠為之，勞而無給。明匠世襲，禁轉為民。民匠之中，尚有住坐匠、輪班匠。住坐諸匠宿京師，輪班諸匠無常居處，隨徵而應，班時或一歲、或二、三歲。[一一]
明世，凡儒戶并農商漁茶之戶皆屬民戶。民之所業有貴賤，民戶之中，嚎喪、乞丐、器樂、女妓之屬，時人賤之。[一一]
明制，軍戶世業兵。是故明之兵皆世襲，非征自民丁。此制漸馳，朝廷乃募兵於民。明廷廣置屯田，軍以所屯之田自給。有明之世，火器大盛，銃、炮之用益頻。清人遠不及之。[一二]
明之用武也鮮，永樂以降，皆作守勢。明重文，委將兵於進士。復行兵將分離之制，是故將不領常兵，兵不屬一將。[一二]明廢元軍制，更置都指揮使司凡二十三。[一三]下置諸衛所，有事則以五軍都督府節制之，無事則歸。是故帝王總天下兵馬，眾帥不預之。明制，軍戶遷移，閤門從徙。每會調防之期，從遷者甚眾。[一四]
曰若兵器，明初有寶源局、軍器局、兵仗局。製碗口銃以備軍用。永樂以降，著為常制。成祖皇帝伐蒙古，用火銃齊射之術。于謙守京師，亦賴火器得全。萬曆中，樂清趙士楨自製諸火器、戰車，作《神器譜》。努爾哈赤興於遼東，明廷乃引紅夷炮制之。時朝廷自西洋購炮，已而仿製之，中華之有巨炮，實肇跡於明也。是故火器之用，以明為盛。[一五]
明有三法司，曰刑部、大理寺、都察院。刑部審事，大理寺驗之，都察院司風紀。刑部之下，復置十三清吏司，聽訟斷獄。刑死以下者，一決於刑部。諸大案、死、流之刑，與寺、院共治。是為會審。[一六]諸布政使司，置提刑按察使。州府并屬縣，則以州官為之。明世，大小鄉村，置申明亭，亭有老人，理鄉中爭訟。[一六]
三法司不司軍戶。軍中律法，悉聽衛所鎮撫司，理軍戶之訟，正軍法焉。都司之下亦置有斷事司，參預軍法。[一六]
明之廠衛，名昭於世。廠者，多謂東緝事廠也。復有西廠、內行廠。衛者，錦衣衛也。錦衣本禁中衛所，其制與諸衛所同，有鎮撫司。[一七]故付錦衣衛者，實下其鎮撫司也。[一七]有明廠衛勢極熾，三法司雖有其名，其實也見奪於廠衛。英宗、憲宗皇帝朝，錦衣衛得預會審。至熹廟御朝，廠衛之虐益肆，士人以下刑部為幸。
論明之律法，必以《大明律》。明律自洪武六年起議，洪武三十年，製大明律成。凡名例律、吏律、戶律、禮律、兵律、刑律、工律四百六十六條。太祖皇帝復製大誥四篇，以戒不法。是為欽定律誥。明之律例，可更者唯例而已，律之為祖宗成法，禁修之。萬曆十三年，重修諸例，以新明律，成《大明律附例》。[一八]太祖鑒前元之敗，立法尤嚴。必欲除亂暴而後已。惟明律用刑，流於殘酷，肉刑之用甚繁。[一九]
明世職官之制，皆由《大明會典》百八十卷。孝宗弘治中李東陽輩製《會典》成，著為永式。
洪武二年，高麗王顓表太祖即位，賜以金印、誥命，封高麗國王。二十五年，其門下侍郎李成桂主國事，更名旦，遷都漢城。遣使大明請改國號，太祖詔定朝鮮，取意朝日鮮明也。萬曆二十年，日本寇朝，史稱壬辰倭亂。神宗遣兵援朝。天啟七年，清攻朝鮮，朝鮮屢戰皆敗，明援難繼，無計可施，其王畔明而臣清也。
初，設為永不兵伐之國。後室町幕府權勢不再，戰國紛亂，屢有武士落海為寇，襲擾大明。是為倭寇。故複海禁令限貿易，遣戚繼光定粵閩。
豐臣太閣間，秀吉興軍伐朝鮮，眾近十五萬，明以兵八萬討之。日本軍退。至秀吉薨，德川家康別立幕府，與明和好，自此在無戰端。
至隆慶，海禁鬆弛，雖不得直接舟連相交，亦可貿易相通也。日本白銀遂大入中國。
明之中葉，歐國以有大航海，殖民世界。故臺灣、東南亞之地，皆為彼據。至葡萄牙租澳門，與明交甚。
時隆慶開關，海禁漸鬆，西人如利瑪竇等競入中原。譯幾何原本，傳宗播教，文化以新。
然至末世，諸國皆有殖民中原之心，屢有戰端。崇禎六年，荷艦犯境，明將鄭芝龍敗之。十年，英犯廣州，明水師卻之。永曆十五年，明將鄭成功取臺灣，敗荷軍，臺灣為中國有。
中歐連接經年，物流相通，中國茶、錦為西貴之玩，歐國技巧為華夏之用。
古砲以機發石，元而用火。至明以降，火器益重，其技多西法也。嘉靖之佛朗機，西國名也。萬曆紅衣大炮始進，紅衣者，亦紅夷也。及至崇禎，大學士徐光啓請西人製造火炮，以衛諸鎮。斯大宗也。至清則復習騎射，火器見棄，交流斷絕。
火炮之外，歐人於美洲所掠金銀，亦以貨殖而大入中國，晚明以銀為幣，亦有此因。
明無行省之制，而置承宣布政使司當之。南北二京以下，置布政使司凡十三。其下轄府、直隸州、軍民府。復有二直隸，南直隸、北直隸也。
明之五軍都督府，下置諸衛所。邊衛多有軍屯，名為軍，實與州府無異。復有在外奴兒干都司、烏思藏都司、朵甘都司并所轄諸衛、千戶所、招討司，猶封疆之藩，其土人自治之，歲或入貢焉。
明帝系，自成祖靖難以還，皆以成祖子孫為大宗。惟惠宗皇帝系出懿文太子標。紹武帝系出唐定王桱。寧靖王術桂系出遼簡王植。
古巴，全稱古巴共和國，在拉丁美洲。都哈瓦那。別有要邑聖地亞哥。
北去美國佛州百四十五公里。西望海地、多米尼加共和國，北則有牙買加、開曼群島。
墨西哥合眾國在中美洲。都墨西哥城，其土修長，口盈億。北鄰美利堅合眾國，西臨太平洋，東濱墨西哥灣，南接拉丁美洲大陸。
十六世紀前，阿茲特克文明盛，一五一九年西班牙人浮海而至，遂併城邦。一八一零年乃告獨立，旋與北鄰美國因領土爭執惡戰，然屢戰敗，失土千里。今言和，合加拿大訂北美自由貿易協議，得石油於墨西哥灣，遂興。
民多好辛辣，尤喜足球，主世界盃者再。無有四時，常年皆熱，西方人尤好至此遊玩也。
瑞士聯邦，日譯瑞西，略稱瑞，在西歐，山多而不及海。方四萬一千二百八十五公里，口八百四十萬有奇。凡廿六州，都伯恩。要鎮有二，曰日內瓦、曰蘇黎世。國尚自由，歡迎移民，商賈輻輳，文教休明。
一二九一年八月一日立國。時四方彊國林立，若德意志、法蘭西、義大利、奧地利。自法皇拿破崙遜位，無有兵革，國土安寧。萬國組織，如紅十字會、世界貿易組織等，多部於此。
其國族裔繁多，故官話有四，德意志、法蘭西、義大利、羅曼什之言是也。
巴格達者，伊拉克之京也，古稱巴比倫。地處伊拉克之中，瀕底格里斯河，民有七百一十八萬，地方圓二百零四平方公里。
伊斯坦堡者，土耳其至大之邑也。前為君士坦丁堡。處博斯普魯斯海峽濱，界馬爾馬拉海及黑海間，橫跨歐亞二洲。市肆及古蹟皆在歐洲，口居亞洲者三分之一。有口約千四百四十萬，乃歐洲至大之邑，亦中東至大之邑，寰宇其大列六。轄五千三百餘平方公里，與伊斯坦布爾省共轄，亦其府也。
東京都，實為日本之都。有皇居、國會。所在，古為武藏、下總二國之地，曰江戶。明治元年，遷都於此，因在舊京都之東，遂易茲名。財所甚豐，馳名天下。並其屬郊，口凡三千七百萬有奇，甲於天下。在關東平原，傍東京灣，多填海以為地。
都廳所在，東京都新宿区西新宿二丁目。此《定東京都廳位置之條例》所定。[一]
東京都有二十三區、二十六市、一郡、四支廳。
太平洋，亦曰大洋海、東洋大海、東溟，舉世之首洋也。東至美洲，南接南極洋、西及中國、澳大利亞、北望北冰洋，方萬八千一百三五萬公里，南北長一萬九千五百公里，東西寬一萬九千公里。其海之深也，淺則四千米，深則逾萬米。除日本、臺灣、南洋諸島外，別無廣土，島嶼甚稀，間數千里方一遇，風浪頗恬，故曰太平洋。其以赤道為界，劃分南北。北有馬里亞納海溝，天下至深；南有浮冰，或見企鵝，或遇巨鯨，天下萬物，泰然而處焉。
