Sarah Bernhardt (Parixe, 22 de otobre 1844 – Parixe, 26 de marso 1923) ła xe sta na çełebre ator fransexe. El so vero nome el zera Rosine Bernardt.
Soranominà La voix d'or ("Ła voxe d'oro") e Ła divina, Sarah Bernhardt ła xe considerà come ła pì granda atora del XIX secoło. Col so fasino provocante e misterioxo, el so straripante tenperamento senico e el so ecentrico stiłe de vita, ła Bernhardt ła xe entrà de merito inte el mito.
Finìi i studi al Conservatorio inte el 1862, ła ga fato parte de ła Comédie-Française che ła ga po' abandonà inte el 1866 par l'Odéon. Ła xe sta scoverta so łe sene de "Le Passant" de François Coppée inte el 1869 e ła ga trionfà come regina del "Ruy Blas" inte el 1872; tałi interpretasion i ła ga portà a esare riciamà da ła "Comédie Francaise" dove ła ga interpretà Phèdre inte el 1874 e Hernani tre ani dopo, inte el 1877.
Inte el 1880 ła se ga dimeso co on serto scandało del «Français» e ła ga creà ła propria conpagnia teatrałe, co ła cuałe ła xe partìa par l'estaro, dove ła xe riusìa a far fortuna. A New York ła ga incontrà Thomas Edison e ła ga registrà sora on siłindro sonoro un brano del Phèdre. Rientrata in Fransa, ła ga direto el Teatro del Rinasimento dal 1893, po' el Teatro de łe Nasion dove ła ga interpretà Ła signora de łe Camelie. Ła so soferta e incixiva interpretasion del traxico personaj de Margherita Gauthier ła xe sta probabilmente ła so mejo prova de atora. 
'Inte el diçenbre del 1894 ła ga domandà a Alfons Mucha de dixegnare i propri manifesti. I sucesivi siè ani de cołaborasion i ga dà on secondo momento de splendor a ła so cariera che, verso ła fine, ła ga vista inpegnà anche come atora par il cinema muto. El primo film indove ła ga recità el xe sta El dueło de Amleto inte el 1900. Ła ghe he ga girà oto, de cui du autobiografeghi. Ł'ultimo, Sarah Bernhardt a Belle Isle (1912) el descrive ła so vita quotidiana. Inte el 1914 a ghe xe sta conferia ła Łegion d'Onore. Ł'anputasion de na ganba inte el 1915, quando l'atora ła gaveva 70 ani, non ła ghe inpedìo de continuare a recitare da sentà.
Ła so vita privata ła xe sta pitosto "vivace". A vinti ani, da na rełasion co on nobiłe belga, Charles-Joseph-Eugene-Henri, Principe de Ligne, ła ga avù el so unico fioło, Maurice Bernhardt, che el xe diventà scritor.
Sucessivamente, ła ga avù difarenti  amanti, tra cui artisti del całibro de Gustave Doré e Georges Clairin, atori come Mounet-Sully e Lou Tellegen. Inte el 1882 ła se ga sposà a Łondra co on cołega de orixini greche, Aristides Damala, che el zera parò dipendente da ła morfina, cusì ła so rełasion ła xe durà pochisimo. Sarah ła xe restà comunque legalmente so mujer fin a ła morte del xovane ator, che ła xe avegnua inte el 1889 a l'età de 34 anni.
Inte el s'ciopar de l'Afare Dreyfus, Sarah ła ga dà el so sostegno a Émile Zola.
Sarah Bernhardt ła ga publicà difarenti  livri e opare teatrałi e ła xe sta inoltre tra łe fonti de ispirasion par el personajo de l'atora La Berma, descrita da Marcel Proust inte Alla ricerca del tempo perduto. Ł'influensa ła xe sta cusì neta che Proust el ga de frecuente ciamà el personajo inte łe so łetare "Haras", l'inverso de Sarah.
Altri progetti
Jacopino del Conte, Ritrato de Michelangelo
Michelangelo Buonarroti (Caprese Michelangelo, 6 de marso 1475 – Roma, 18 de febraro 1564) xe stà  un scultor, pitor, architeto, e poeta itałian.
Protagonista del Rinasimento itałiano, xe stà reconosesto xà al so tenpo cofà uno dei pì grandi artisti de senpre[1].
Gà fato de ła so atività un'incesante rixerca dell'ideałe de bełesa. Conplesivamènte xe stà un artista tanto xeniałe quanto irequieto. El so nome xe ligà a na serie de ópare che i ło gà consegnà ała storia dell'arte, alcune de łe cuałi łe xe conossùe in tuto el mondo e considerae intrà łe pì inportanti laori dell'arte osidentałe: el David, ła Pietà o el siclo de afreschi inte ła Capeła Sistina i xe considerai traguardi insuperabiłi dell'ingegno creativo.
Ło studio de łe so ópare gà segnà łe generasion sucesive, dando vita, co altri modèłi, a na scoła che gà fato arte "ała maniera" propia e che ła gà ciapà el nome de manierixmo.
Madonna
Leda
Ganymede, copia de 1532.
Pietà vaticana
Miguel de Cervantes, novełista, poeta e dramaturgo Spagna (*1547 - †1616). EL xe nà el 29 de setenbre de el 1547 e xe morto el 22 de apriłe de 1616 a Madrid (al xe stà interà el 23 de apriłe e popołarmente a se conoze sta data cofà queła de ła so morte). El xe considerà ła másima figura de ła Łiteratura Spagnoła. El xe oniversalmente conozesto, soratuto par gaver scrito L'inzegnoso nobilhomo Don Chissote de la Manchia, che raquanti críteghi i lo descrive cofà la prima novela moderna e una de le mejo opare de la leteradura universal. Se ga dà a sto homo el soranome de Principe dei Inzegnosi.
A se supone chel Miguel de Cervantes el xe nasesto a Alcalá de Henares tegnendo anca conto de łe so dichiarasion che łu prexiso gavea xurà inte ła Informasion de Argel Archivià il 10 de febraro 2011 in Internet Archive.
), ncora łe existe conjeture sora el so vèro posto de nàxita. El dí exato del so vegnere al mondo el xe parò ncora poco prexiso e conozesto.
A xe curioxo chel so cognome Saavedra nol conpare mia inte i primi so scriti. Probabilmente el ga scumisià dopararlo pa diferensiarse de on so omonimo.
Publio Virgilio Marone (Andes, 70 a.C. – Brindixi, 19 a.C.) el xe stà un poeta łatin. Ła so opara prinçipałe, l'Eneide, ła xe el poema piesè inportante de tuta ła leteratura łatina e ła xe considerà uno dei capolaori de ła leteratura mondiałe.
El se ga trasferio a Roma par studiar, el se ga inposto ben presto come uno dei mejo poeti de ła so epoca. Tra el 42 a.C. e el 39 a.C. el gà scrito łe Bucoliche, e tra el 36 a.C. e el 29 a.C. el gà scrito łe Georgiche
Dal 29 a.C. el se gà dedicà a ła redasion de l'Eneide par çełebrar Roma e el so inperador.
James Cook (Marton, Middlesbrough, Inghiltera, 27 de otobre1728 - Badia de Kealakekua, Hawaii, 14 de febraro 1779) el xe stà un esplorador e cartògrafo inglexe. El xe rivà al rango de capitan de ła Royal Navy, l'Armada Real britànica. Cook par primo el ga mapà ła Terranova prima de cónpiare tre viaji al Pasìfego indove che el ga esplorà łe prinsipałi ìxołe de queła region. E anca, el xe stà el primo europeo a esplorar ła costa oriental de l'Australia e łe Hawaii. Inoltre el ga sirconavegà ła Nova Xełanda. El xe morto ałe Hawaii durante un ataco dei nativi durante el so terso viajo d'esplorasion inte l'area pasìfega.
Cook el gera de umiłe orijine e so pare scosexe. Intel 1745 co disdete ani Cook el asa ła caxa dei genituri e el va łaorar inte na merseria a Staithes, un paesin a vari  km de distansa da ła famegia. Pi invanti el xe stà contratà come aprendista inte na flota picenina de barche che łe trasportava carbon al largo de ła costa inglexe. La prima mision xe sta so ła Freelove Collier. EL studia intanto łe nosion ùtiłi pa navegar. Infine el se ga arołà come vołontario inte ła Royal Navy, ła armada real britànica 1755.
Nonostante el so łaoro ło parava senpre via da caxa, el se ga spoxà el 21 de disenbre 1762 ne ła Ceza de St. Margaret, a Barking, Essex. El ga vuo 6 fiołi.
Stanley Kubrick (New York, 26 de lujo 1928 – Harpenden, 7 de marso 1999) xe stà  un rezista e senejador statunitense.
Confucio (Kǒngzǐ (孔子) o Kǒng Fūzǐ (孔夫子) -- "Maestro Kong") (551 a.C. – 479 a.C.) el xe stà un educatore e fiłoxofo sociałe de l'omo cinexe, fondador de Confucianesimo (Rújiā 儒家).
Karl Marx (Trevere, 5 mayo 1818 – Łondra, 14 marso 1883) xe stà  un fiłoxofo, ekonomista, pułitołogo, storego, socołogo, omo pułitego[1]
[2] e yornałista todesco.
Nato da na fameya benestante, dopo aver studià ekonomia pułitega e ła fiłoxofia de Hegel, da adulto el xe deventà apołide e'l ga pasà gran parte de ła só vita a Łondra, 'ndo ke'l ga kontinuà a portar 'vanti el só pensièro ko ła kołaborasión del fiłoxofo todesko Friedrich Engels e el ga publikà diversi laóri, conpréxi i dó piasé conyosùi: el Manifesto del Partio Komunista e El Kapitałe. 
Pare de ła kritika materiałista de ła storia e, insieme a Friedrich Engels, del socałismo sientifego, łe teorìe de Marx su ła socetà, l'ekonomia e ła pułitega, łe dixe ke łe socetà umane łe xe kresùe su un konflito de klase. Intel kapitałìxmo sto konflito el se manifesta inte ła barufa tra łe klasi dominanti (camàe borgexìa) ke łe ténda i mèxi de produsión e łe klasi de laóradori (camàe prołetariado) ke łe fa funsionar sti mexi vendendo ła só forsa laóro in canbio de skei.[6] Marx el sostenyéa ke, kofà tuti i sistemi socio-ekonomisi de prima, el kapitałìxmo el produxea tensión interne ke łe gavarìa portà a ła só auto-destrusión e al kanbio ko un sistema nóvo: el socałìxmo. Par Marx infati el ràdego tra łe klasi sóto el kapitałìxmo el porta le klasi de laóradori a far su na cosiénsa de klase, ke łe łe portarà a capàre el podère pułitego e tirar su na socetà komunista sensa klasi kostituìa da ła asocasión lìbara tra i produtóri.[7] Marx el lotàva ativamente par ła só introdusión, sostenyendo ke la klase dei laóradori ła gavarìa dovù portar vanti na rivołusión organixà par tirar xó el kapitałìsmo e deventàr socio-ekonomicamente lìbara.[8]
El xe stà definìo uno dei pi inportanti omeni de ła storia.[9] El xe konsiderà tra i fiłoxofi piasè inportanti a liveło pułitego[2] e ekonomego.[10] El só laóro, ke xe stà sia prexià ke kritikà, el ga da łe baxi par kapire ła rełasión ekonomika tra laóro e kapitałe, ko tùte łe konsiderasión ke ge vién drio.
[11]
[12]
[13]
[14]
Na mota de intełetuałi, sindakati, artisti e partii pułitegi su tùto el mondo i xe stà influensài dal pensièro marxista, ke'l ga kontribuìo pi de kiunkue altro a ła nasita del socałixmo e del komunixmo
Łisandro Magno (greco: Μέγας Ἀλέξανδρος, Mégas Aléxandros)[1], ufisialmente Łisandro III de Macedonia (greco: Ἀλέξανδρος Γ' ὁ Μακεδών, Aléxandros trίtos ho Makedόn) el xe stà un gran condotiero macedone, ritegnù uno dei pi famosi conquistadori e strateghi del mondo antico.
Co el xera toseto el gà vù come maestro el grande filosofo Aristotele. Inte el 336 a.C., a soli 20 ani, el xe deventà re de Macedonia dopo che xe morto so pare Filipo II. Poco dopo le polis greche le se ga ribelà ai Macedoni, ma Lisandro el gà stofegà la rivolta radendo al suolo tuta quante Tebe (via dei tenpli e de la casa del poeta Pindaro).
Inte el 334 a.C. Lisandro el xe sbarcà in Asia Minore con 35 000 soldà, con l'obietivo de conquistar el nemigo storico dei Greci, l'Inpero Persian. Inte el giro de na diesina d'ani el gà conquistà tuta quanta l'Asia Minore, l'Egito e la Persia, rivando fin in India, dove i so soldà i se gà rifiutà da 'ndar avanti ancora. Quindi inte el 324 a.C. el xe tornà a Susa dove el gà stabilìo la so cavedal, ma l'ano dopo el xe morto de colpo a gnanca 33 ani. No se sa ben el motivo de la morte, forse par malaria o forse i lo gà invelenà. Dopo la so morte el gran inpero creà da elo el se gà spacà in tanti tochi par via de le lote tra i vari cai macedoni (i Diadochi).
El pensièr el xe l'atività de ła ménte, un proceso che el se reveła inte ła formasion dei conceti, de ła consiensa, de łe idee, del'imaxenasion, dei desideri, dei recordi, de ogni rafigurasion del mondo; el pol èser vosuo come anca miga ultròneo.
Sta paroła ła vien fora dal łatin pensum (partisipio del verbo pendere: "pexar"), e'l stava a endegar na serta quantità di lana che ła vegniva aponto "pexada" par poder èser a ła fin pasada a łe fiładore łe cuałi a sóa volta łe gaveva el cònpito de łavorarla.[1] El "pensum" el gera dónca ła materia prima, più grexa, che ła desegnava par metàfora n'ełemento o un tema che el gaveva da èser daspò tratà, łavorà, dàndoghe cusì na nova forma.
Se pol véder in sta roba ła caraterìstega tribuìa al pensièr, come qualcosa de stremaménte sénplexe, che ła rende posìbiłe ogeti conplesi: inte el sénso apónto che l'atività del pensièr ła se reałixa inte el conpor ogeti, o sia pensar el signìfega pensar ogeti conposti. Da sto ponto de vista qua, l'atività del pensièr ła xe ła roba che ła xe a orìxene dei ogeti pensai, anca se ła xe de ła soa stesa sostansa.
Ła fiłoxofia de ła ménte ła xe ła parte de ła fiłoxofia che ła studia ła natura de ła mente, i sói evénti, łe sóe funsion, łe sóe propietà, ła consiénsa e łe sóe rełasion co ła parte fìxica del corpo, particołarmente col serveło. El problema ménte-corpo, adónca ła rełasion infrà sti dó, el xe spéso visto come ła custion sentral de ła fiłoxofia de ła ménte, anca se ghe xe altre robe de łe cuałi eła se òcupa. Anca ła sicołogia ła se òcupa de vardar inte el pensièr, cusì come l'antropołogia e l'etnołogia, che ła trata łe influénse che l'anbiénte cultural el pol averghe sul pensar de ła persona.
Al dì de ancuo łe predòmina, da un lai, spiegasion del pensièr de tipo materiałista e mecanicista, in parte derivae da ła concesion del'enpirismo, par el qual el pensièr el saria un prodoto fixiołòxico del serveło otegnuo dal'estrema conplesità dei cołigamenti neurołòxiche (in manièra somegiante a ła bile che ła vien prodota dal figà).
A ste interpretasion qua łe fa fronte alguni studi de anàłixi łenguìstega che i ga meso in evidénsa łe inpropietà concetuałi de sti descorsi e ła tendénsa del nostro łenguagio che el xónxe de frecuente a imaxenar el pensièr un strumento o anca un prodoto del serveło.
Ła sosiedà ła xe on insenbre de individui che, co defarenti łivei de aotonomia, rełasion e organixasion i se agrega e i interaxise al fin de rivar a on o pì fini comuni.
Ła paroa sosiedà ła vien dal łatin societas, che el vien dal nome socius soè "conpanjo, amigo, ałeado"
Ła sosiedà umana ła xe na comunidà organixà inte on teritorio definì che el ga el aotosufisensa econòmegache, ła xe fata da parsone che łe ga ła istesa cultura, che łe xe consapevoi de ła so identidà e che łe ga intrà de łori pì raporti e scanbi che co cuei de altre cołetividà.
Altri progettiAltri progetti
El tèrmano democrasìa el vien dal grego demos: popoło e cratos: poder, e a vol dir goerno del popoło. 
El conçeto de democrasia no el xe cristałixà inte na soła version o inte on ùnxoła concreta tradusion, ma el pol catar e el ga catà ła so espresion stòrega in difarenti espresion e aplicasion, tute caraterixae par'altro da ła reserca de na modałità bona de dar al pòpoło ła potestà efetiva de govarnar.
Na prima clasefegasion de ła democrasia ła pol èsare tra democrasia direta e democrasia indireta. 
El sociałismo el xe on anpio conpleso de ideołoxìe e orientamenti połiteghi che el conprende i movimenti e łe dutrine che łe tende a na trasformasion de ła società bona de reałisare l'uguajansa de tuti i sitadini sol piano econòmego e sociałe, oltre che giuridico.
Orixinariamente tute łe dutrine e movimenti sociałisti i vołeva reałisar i obietivi atraverso el superamento de łe clasi sociałi e ła sopresion, totałe o parsiałe, de ła proprietà privata dei mesi de produsion e de scanbio; co ła rivołusion bolsievega (1917) e ła costitusion de ła Tersa internasionałe (1919) l'ała rivołusionaria del sociałismo el se ga distacà organisandose inte i partii comunisti, mentre i partii sociałisti, ormai orientài in senso riformista e inserìi inte i sistemi democratego - borghexi dei difarenti  paexi, par ło pì i ga ciapà gradualmente łe distanse dal marxismo e i ga recuperà łe istanse łiberałi de l'utopismo sociałista pre-marxista.
El sociałismo ła xe na corente de pensiero łigà ai movimenti połiteghi che a partir dal XIX secoło i ga łotà par modificar ła vita social e econòmega de łe clasi pì poarete e in particołar del prołetariato.
El movimento operaio da cui a xe scaturìo el sociałismo el ga meso par ła prima volta el problema de ła giustisia sociałe e de l'uguajansa econòmega al sentro de l'agenda połitega. El ga trasformà radicalmente łe forme de ła połitega organizandose in partii de masa e sercando de coordinare ła propria atività połitega a niveło internasional.
El sociałismo el se ga oposto ai scuminsi al liberałismo clasico domandando invese ła nasionałizasion o ła sociałizasion de tute o parte de łe atività econòmeghe e dei mezi de produsion. El contesta l'idea de łe neutrałità de łe istitusion statałi rispeto a ła łota de clase e el se bate par on mutamento del ruoło del Stato o, adiritura, inte ła version de Karl Marx e riprexa da l'anarchismo, par ła so ełiminasion.
Sol piano internasional el movimento sociałista el nàse come on movimento pacifista e favorévołe a l'autodeterminasion dei popołi, contraponendose al nasionałismo e a l'inperiałismo. Inte ła prasi tutavia pareci partii sociałisti o corenti de questi i finise par abandonar el pacifismo e l'internasionałismo, apoxando łe inprese bełiche dei so paexi co motivasion patrioteghe. Sto voltafacia el ga provocà in pareci paexi połemiche e scision.
Partii e movimenti estremamente difarenti  intrà de luri i se ga definìi sociałisti: pareci de questi i sopravive ancor inquò e i forma una de łe pì inportanti corenti połiteghe in Eoropa, nonché ła prinsipal conponente de ła sanca eoropea. El movimento sociałista el ga conosesto parece scision, acuse reciproche de aver tradìo i ideałi orixinari, etc. etc. Ła scision pì inportante ła xe probabilmente queła fata a l'indoman de ła Rivołusion de Otobre, che ła ga visto na larga feta de ła sanca dei partii sociałisti stacarse e scegliare ła denominasion comunista, zà doparà prima da teoreghi sociałisti come Karl Marx.
I movimenti de l'otosento i deriva da łe lotte rivołusionarie republicane, in particołar da l'esperiensa de ła rivołusion fransexe col movimento dei Montagnardi e dei Sancułoti, e da łe rivolte contadine che dal Medioevo łe se ripeteva siclicamente contro l'aristocrasia teriera; talvolta ste rivolte łe ciapava conotati rełigiosi che i 'ndava fora inte l'egałitarismo e inte ła comunion dei beni de produsione. 
Inte el XIX secoło a se ga avudo el sociałismo de Robert Owen in Inghiltera, mentre in Fransa on'influensa sui primi movimenti ła ga avuda anca el Sansimonismo, na corente pułitego-rełjosa che ła propagandava el paçifismo e ła comunion dei beni inte na società che ła gavarìa dà a ogni individuo el roło a łù pì congeniałe. Inte ło steso fiłon a se ga inserìo Auguste Blanqui.
I primi movimenti i xe sta definìi sociałismo utopistego e i ga messo łe baxi de ła ideołogia sociałista, individuando i scopi e proponendo on modeło vołontario de vita sociałe comune.
A no xe da trascurar ła corispondensa tra el sociałismo orixinario e l'iłuminismo, sia in raporto ai aspeti esteriori che i mete insieme łe do dotrine inte i trati unifiganti de ła łota a l'oscurantismo e par l'emancipasion de l'umanità, sia in rełasion a łe corispondense de alcune figure ciave in tuti du i contesti, come Filippo Buonarroti e Adam Weishaupt.
El termine sociałismo sientifego el xe sta conià da Karl Marx par indicare ła so vixion del sociałismo, iłustrada inte łe so opare sora ła società, ła storia e l'economia. In opoxision al sociałismo utopista Marx el ritegneva che el modo de agir del movimento operaio el dovese esare ispirà da na rigoroxa anałixi.
A Marx a ghe se deve ła nosion de łota de clase, iłustrada inte el Manifesto del Partio Comunista. Marx el se propone inte łe so opare de dimostrare come el capitałismo, gestìo da ła borghexia el oprimese el proletariato (laoradori industriałi) inte ła faxe storega inte ła cuała el scriveva. Inte l'opara Das Kapital (El Cavedal), Karl Marx l'anałisa come i capitałisti i conprase forsa laoro dai laoradori otegnendo el dirito de rivendare el risultato de l'atività produtiva otegnendo cusì profito; questo, secondo Marx, el porta a na insostenìbiłe distribusion de ła richesa.
Par Marx a era soło question de tenpo: łe clasi łaoradore de tuto el mondo, ciapà cosiensa dei so comuni obietivi, łe se sarìa unìe par rovesare el sistema capitałista che łe oprimeva. I ło considerava on risultato posìbiłe de on proceso storego in ato.
Dałe rovine del capitałismo a sarìa nata, dopo on periodo de transision (ditatura del prołetariato) in cui ło Stato el gavaria controłà i mesi de produsion, na società in cui ła proprietà ła sarìa pasada a ła società stessa intel so conpleso (ło Stato el zera destinà a disolvarse). Ła proprietà privata ła sarìa sta łimitada ai efeti personałi. Ła conseguensa de ła proprietà cołetiva dei mesi de produsion ła sarìa sta, inte l'otica de Marx, ła fin de ła divixion de ła società in classi sociałi e, de conseguensa, ła fin del sfrutamento e ła piena reałizasion de l'individuo. Ł'ateismo, carateristega del sociałismo marxista, ła zera na conseguensa łogica del materiałismo diałetico che el marxismo el adotava come metodo.
Łe idee de Marx łe xe sta sviłupae in parece diresion diverse: alcuni pensadori i ciapa da Marx soło el metodo de anałixi de ła società, mentre el movimento sociałista che el zera drio nasare el ne condivide co entusiasmo ła parte rivołusionaria, metendo in secondo piano el pensiero dei sociałisti non marxisti come l'anarchico Mikhail Bakunin, el sociałista libertario Pierre-Joseph Proudhon (che Marx el ga definìo sociałista conservador o borghexe [da Manifesto del Partio Comunista]) e i altri "sociałisti utopeghi" zà sitai.
A xe sta intel segno de Marx che a xe sta creà ła Prima Internasional Sociałista (o Asociasion internasional dei łaoradori), l'organizasion che ła ragrupava i movimenti sociałisti de tuta Eoropa.
A xe sta ciamada revixionista ła corente moderada e riformista del marxismo che ła xe nata intorno a ła fin del XIX secoło, orixinada da l'oservasion che el conportamento de l'economia capitałistega no el pareva corispondare a łe previxion del marxismo.
Dopo ła depresion dei ultimi dexeni del XIX secoło infati, a zera tacà on novo periodo de prosperità che el pareva riabiłitar el łibaro comercio e ła fiducia intel capitałismo e par questo ła conponente moderada del sociałismo (che a l'epoca ła vegneva ciamada indifarentemente sociałismo democratego o socialdemocrasia) ła ga ełaborà ła "teoria revixionista", che in pratega ła gheva come obietivo queło de abandonar el marxismo par arivar a ła quaxi conpleta acetasion de l'economia de marcà. Da ałora quełi ca ga acetà el revixionismo e proseguio so ła via del capitałismo par far "riforme" inte l'intarese dei laoradori i xe sta indifarentemente ciamai "sociałisti democrateghi" o "socialdemocrateghi" . Quei ca invese i zera contro el revixionismo e ła via riformista i zera i "sociałisti marxisti" e i "comunisti o socialrivolusionari" (insieme chiamai xenericamente "masimałisti"). Il major esponente del revixionismo el xe sta el todesco Eduard Bernstein (1850- 1932).
A se definise socialdemocrasia cheł insieme de movimenti sociałisti che i ga acetà el conceto de economia de marcà, de proprietà privata e el movarse drento łe istitusion łiberałi.
Ła prospetiva de on “sociałismo bianco” struturalmente e culturalmente democratego, łibertario e sołidałe el ga animà sol piano storego e indicà sol piano stratexego na via de incontro tra ła socialdemocrasia e el riformismo catołico de ła cusidita “sinistra cristiana”, zà prima del fałimento del sociałismo “reałe” e de l’exaurimento “individuałistego” de ła socialdemocrasia. El sociałismo a niveło de fondamento e de prospetiva nol pol esare plurałe come arivo ma soło come percorso e itinerario storego e culturałe.
I schei, segondo le siense economeghe, xe on strumento chel pole ciapar difarenti funsion, come:
Alguni exenpi de schei, i xe:
L'OPEC la xe l'Organixasion dei paexi esportadori de petrolio (inglese: Organization of the Petroleum Exporting Countries). Fondà in tel 1960, ła ghe ciapa parte 12 paexi che se ga unìo in sto cartèło economego par deçìdar insieme in tei rivardi de ła produsion de petròlio, el preso de vendita e le conçesion a łe varie conpagnie petrolifere. Tuti insieme, i paesi OPEC i produse el 42% del petròlio mondiałe e el 17% del gas naturałe. In pì i ga el 78% de le riserve mondiałi de petrolio e el 50% de chełe de gas. La sede de l'OPEC ła xe a Viena in Austria.
I stari de l'OPEC i xe:
Stati ex-menbri:
Alguni dei pì grandi produtori de petrolio, no i fa mija parte de l'OPEC: intrà sti cuà ghe xe USA, Rusia, Cina, Mesego, Canada.
El grego (in grego "ελληνική γλώσσα", pronuncià "elinikì glòssa") el partien a ła granda fameja de łe łéngue indoropee derivade da na łéngua vecia comun conoxesta cofà indoropeo.
La łéngua grega antiga no ła gera parlà soło inte ła Gresia antiga peninsułare, ma anca inte łe cołònie; sto fato el ga contribuío a na difuxion de raquanti diałeti che a se conose oncó. El grego moderno el xe parlà da xirca 14.000.000 persone, e ła xe ła xe ła łéngua ofixiałe de ła Grexia e parte de Sipro.
El Neogrego o grego Moderno xe come che vien ciamà ła lengua grega che se parla desso. Co sto termine se indica, par tanto, el ultimo stadio de l'evołusion de ła lengua grega, parlà da circa 15.5 milioni de persone soratuto in Gresia e a Sipro. Se inisia a parlare de "grego Moderno" a partire dal croło del Inpero Bizantin inte el 1453.
Par un periodo de tempo, no ghe xe stà na lingua grega ufiçiałe, ma tanti picołi diałeti legai pi o manco al grego antico. Al di de oncò, el grego moderno ordinario el se basa sul demotico.
Ghe se de łe parołe venete che łe ga na provenienza ligà a serte altre greche e par questo łe se someja. Par exenpio:
In tutte łe maniere, anca se łe parołe sora elencade łe poe far pensare che ghe sipie cołegamenti direti col diałeto, ghe xe bisogno de dire che ła lengua grega ła ga costrusioni gramaticałi e lesicałi un mucio difarenti dal veneto.
Meto qua basso raquanti esenpi:
Da sta picoła tabeła se poe capire e differense de scritura, genere e acentuasion de łe parołe. In pì ghe se anca da tegner conto de łe diferense de pronunciasion che ghe se tra łe do lengue (es. in grego no ghe xe "s-c", "sci-sce", "g", mentre in veneto no ghe se i soni "χ" (come el "ch" todesco)e "θ" (come el "th" inglese so ła paroła "three"). Ła letera "δ" a vien pronuncià neła lengua veneta, ma no da tute łe parti.
'N altra dificoltà del grego xe el uso dei verbi, che no xe come queo de łe lengue romanxe ma el ga na forme tute sue.El sistema verbałe graco no se basa pa esenpio so l'inçertesa o so a probabiità del'asion ma so a continuità o manco del verbo intel tempo.
La gramadega el xe el studio de łe norme e dei prençipi che i goerna ła doparasion de łe lengue e de l'organixasion de parołe drento a de łe fraxe e altri costituenti sintateghi. Cusita se denomena anca a ła union de regołe e prençipi che łe goerna on lenguajo speçifego, cusì che ogni łengua ga la so propia gramadega.
La gramadega ła xe parte del studio pì xenerałe de ła lengua, ciamada lenguistega. Clasegamente, el studio na lengua el xe dividesto in cuatro łivełi:
Le categorie prinçipałi łe xe:
Ła łetaradura, o łitaradura ła xe el insenbre de łe opare de na łéngua.
Ła ciapa rento tute łe corenti e i zeneri del pensier del omo raportà a ła vita, ai sentimenti, e a l'omo.
L'importansa de ła leteratura ła sta inte el rapresentar, in opere singołe lejìbiłi da tuti, sentimenti e stati d'animi universai o considerà tai.
Par questo, carateristica fondamentałe de ła leteratura xe poder esar ricordà, o sia ła MEMORIA.
Łe opere łe xe ła produsion leteraria del singoło autor.
Un importantisim autor leterario xe stà par esenpio Goldoni.
Łe corente łe xe l'insieme dei stiłi, de łe idee, dei modi de vita, dei stati d'animi, dei desideri e aspirasion de un dato momento storico che gà coinvolto più autori.
Ła corente se dinstingue da ła tendenza literaria, parché ła corente ła ga par fondamento un scrito, ciamà statuto, o dichiarasiòn, o manifesto o in miłe altri modi, che rende publici i motivi e łe base del grupo che gà formà ła corente.
Corente leterarie importantisime łe xe stà par esempio el Romanticismo (Ugo Foscolo, Alessandro Manzoni etc.), el Futurismo (Filippo Tommaso Marinetti etc.); mentre tendensa se połe ciamar el sinbołismo (Baudelaire, Giovanni Pascoli etc).
I zeneri i xe i tipi de opere, distinti da canoni e criteri e leje metriche.
Zeneri i xe par esempio ła comedia (Goldoni, Molière, Plauto, Terenzio etc), el romanzo (Manzoni, Dostoieschi, Sartre, Camus, Wolf, etc), ła poesia (Pascoli, Giosue Carducci, Catullo etc etc).. e miłe altri.
Marte el ze el cuarto pianeta del sistema sołare in órdene de destansa dal Sołe; el ze vizìbiłe a òcio desnudo e el ze l'ùltemo dei pianeti de tipo terestre dopo de Mercùrio, Vènere e ła Tera. Ciamà pianeta roso par via del so cołore carateristego cauzà da ła granda cuantità de òsido de fero che el ło cuerze, Marte el tołe el nome da l'omònema divinità de ła mitołozia romana e el so sìnboło astronòmego el ze ła raprezentasion stiłizada del scudo e de ła lansa del dio (; Unicode: ♂).
Se bè che el detien tenperature mèdie superfisałi bastansa base (intrà −120 e −14 °C) e na atmosfera tanto rarefata, el ze el pianeta pì simiłare a ła Tera intrà cuełi del sistema sołare. Le so dimension łe ze intrameze intrà cuełe del nostro pianeta e cuełe de ła Luna, e el ga l'inclinasion de l'ase de rotasion e ła durada del dì simiłari a cuełe terestri. La so superfise ła vede l'èsarghe de formasion volcàneghe, vałi, całote połari e dezerti de sàbia, e formasion zeołòzeghe che łe ne sujerise ła prezensa de na idrosfera inte un destante pasà. La superfise del pianeta ła ga na aparensa fortemente craterizada, par via de ła cuazi totałe asensa de ajenti erozivi (prinsipalmente, l’atività zeołòzega, atmosfèrega e idrosfèrega) e da ła totałe asensa de atività tetònega de łe plache bona de formar e dopo modełar łe struture tetòneghe. La stra-basa densità de l'atmosfera no ła ze bona de consumar granda parte de łe metèore, che par tanto łe riva tocar tera co na pì alta frecuensa che no su ła Tera. Intrà łe formasion zeołòzeghe pì conoseste de Marte se połe segnałar: l'Olympus Mons, o monte Ołinpo, el volcan pì grando del sistema sołare (alto 27 km); łe Valles Marineris, un longo canyon stra pì grando de cuełi terestri; e un grando cratero inte l'emisfero boreałe, grando sirca el 40% de l'intiera superfise marsiana.
A l'oservasion direta, Marte el prezenta variasion de cołore, inputae storegamente a ła prezensa de vezetasion stajonałe, che el se modìfega al variare dei perìodi de l'ano; ma pì nove oservasion spetroscòpeghe de l'atmosfera łe ga da tenpo fato sbandonar l'ipòteze che ghe podese èsare mari, canałi e fiumi o sanò na atmosfera sufisentemente densa. La smentida finałe ła zera rivada da ła mision Mariner 4, che inte el 1965 ła ga mostrà un pianeta dezèrtego e àrido, animà da tenpeste de sàbia periòdeghe e particułarmente viołente. Le mision pì resenti łe ga rezaltà ła prezensa de àcua jasada.
Da-torno del pianeta i òrbita do satèłiti naturałi, Fobos e Deimos, de picenine dimension e de forma iregołare.
Co l'òcio desnudo Marte de sòłito el ga na aparensa de un marcà cołor zało, naranso o rosastro e par lumenozità el ze el pì variàbiłe inte el corso de ła so òrbita intrà tuti i pianeti esterni: ła so magnitùdene aparente de fato ła pasa da un mìnemo de +1,8 finmente a un màsimo de −2,91 a l'opozision perièłega (anca ciamada granda opozision). Par colpa de l'esentrisità orbitałe ła so destansa rełativa ła vària a ogni opozision determenando picenine e grande opozision, co un diàmatro aparente da 3,5 a 25,1 secondi d'arco. Inte el 27 de agosto del 2003 a łe 9:51:13 UT Marte el se ga catà arente de ła Tera cofà mai zera acadesto in cuazi 60000 ani: 55 758 006 chilometri (0,37271925 au)[converti: opzione non valida]. St'ùltemo el ze sta pusìbiłe parché Marte el zera a un dì da l'opozision e sirca a tre dì dal so perièłio, situasion che el ło ghea rendesto particołarmente vizìbiłe da ła Tera. Tutavia sto arentamente el ze solché de poco inferiore a chełi altri. par ezénpio inte el 22 de agosto del 1924 ła destansa mìnema ła ze sta de 0,372846 unità astronomiche (55 777 000 km) e se prevede che inte el 24 de agosto del 2208 ła sarà de 0,37279 unità astronomiche (55 769 000 km). El màsimo arentamento de sto miłènio el se gavarà invese inte l'8 de setenbre del 2729, co che Marte el sarà inte na pozision a 0,372004 unità astronomiche (55 651 000 km) da ła Tera.
Co l'oservasion al tełescòpio i ze visìbiłi racuanti detaji carateristeghi de ła superfise, che i ghea permetesto ai astronomi dal sedèzemo al ventèzemo secoło de specułar so l'ezistensa de na siviltà organizada inte el pianeta. Basta un picenin obietivo òtego da 70–80 m par sołusionar mace ciare e scure inte ła superfise e łe całote połari; za co un 100 miłìmetri se ghe połe reconósare el Syrtis Major Planum. El juto de filtri cołorai el parmete in pì de dełineare mejo i bordi intrà rejon de vària natura zeołòzega. Co un obietivo da 250 m e condision de vizibiłità òtime i ze vizìbiłi i caràteri prinsipałi de ła superfise, i relievi e i canałi. La vizion de sti detaji ła połe vegner parsialmente oscurada da tenpeste de sàbia su Marte che łe połe rivar èsar estendeste finmente cuèrzar tuto el pianeta.
El rentizarse[10] de Marte a l'opozision ła conporta el scumìsio de un perìodo de moto retrògrado aparente, inte el ndar de del cuało, se se rifarìsimo a ła volta sełeste, el pianeta el pare inte un moto inte el verso oponesto a l'ordenàrio (de consevensa da est verso òvest al posto che da òvest verso est) co ła so òrbita che ła pararia formare un 'gałan' (in ingleze "loop"); el moto retrògrado de Marte el dura in mèdia 72 dì.
Łe proteine łe xe biomołècołe definìe dal pónto de vista chìmego come połìmeri de unità monomèriche ciamade aminoàsidi. Łe pol averghe paréce de funsion detade dal'enorme quantità de struture réxe posìbiłi da ła varietà dei monòmeri e da łe desferénti sequénse co łe cuałi sti qua i se unise.
Ansituto, i aminoàsidi i xe conposti formadi normalmente da un grupo amìnico (H2N-), n'àtomo de carbonio sentral al qual se unise n'idrògeno (-H) e un rexiduo orgànego (-R) de varia natura e infin da un grupo carbosìłico (-COOH). Ła formasion del łigame peptìdico infrà dó de ste mołècołe ła se verìfega a liveło de n'idrògeno del grupo amìnico e'l -OH grupo carbosìłico e, co na reasion de condensasion, ła crea na mołècoła de aqua (H2O), a fianco del dipeptide (dó aminoàsidi).
Co che ła cadéna formada ła raxónxe na quantità granda (dai 70 ai 100) de aminoàsidi ła perde el nome de połipeptide e ła tol queło de proteina.
Eséndo łe proteine mołècołe straordenariamente conplese i biochìmeghi i ga definìo quatro livełi de ła só strutura par anałixarle più fasilmente.
Ła strutura primaria de na proteina ła xe ła sénplise sequénsa ordenada dei aminoàsidi che ła conpon. Durante ła sìntexi protèica ła vien tradota inte i ribosomi su ła baxe dei codoni (grupi de tre nucleotidi qualsevogia) de ła cadéna de m-RNA che ła xe ła copia in negativo de un particołar toco del DNA contegnùo inte el nùcleo de ła sèłuła. A ogni codon del m-RNA corespónde n'anticodon (costituio dai tre nucleotidi conplementari de quéłi del codon), parte de ła mołècoła de t-RNA, altro àsido nuclèico che el trasporta un particołar aminoàsido. Ła corispondénsa codon-aminoàsido ła xe dada da un còdexe ciamà degenerà de sòłito i basta i primi dó nucleotidi del codon par stabiłir l'aminoàsido rełativo (par exenpio, ł'aminoàsido fenilalanina el xe codifegà da łe sequénse UUC e UUU)
I aminoàsidi che i costituise ła strutura primaria i xe łigai traverso el łigame peptìdico ma sto fato no cava łe repulsion de natura magnètega che i vari àtomi (inte i rexidui orgàneghi ghe pol èser anca sólfaro e azoto) de n'aminoàsido i fa verso n'altro. Ła cadéna, in sta maniera, ła tol desferénte configurasion spasiałi. Considerando łe grande quantità de aminoàsidi che i fa na proteina, sta qua difisilmente ła gavarà n'aspeto linear, ma ła torà un secóndo tipo de strutura che el pol'èser:
El liveło daspò el xe ła strutura tersiaria, ulterior conplicasion de ła despoxision spasial de ła mołècoła. Łe varie parte łe se despon inte ła megio maniera respeto a łe interasion sia infrà łóre, sia col solvénte o qualsevogia roba che ghe staga: ła strutura dónca no ła depende sóło che da quéła primaria. Ghe xe dó tipi fondamentałi anca par quanto revarda ła strutura tersiaria:
St'ultimo liveło el revarda póche proteine formae dal'union de più struture tersiarie. L'exenpio più cognosùo de strutura quaternaria xe l'emoglobina, formada da quatro unità globulari.
L'enorme nùmero de conbinasion e despoxision spasiałi posìbiłi łe fa in modo che łe proteine łe gabia anca na quantità ełevata de rółi inportanti drénto łe sèłułe e i organismi:
L'intestin tenue, che el vien ciamà pìcolo intestin anca se'l xe la parte più longa, ma streta, del buelo, xe n'òrgano del'aparato degerente catà in intrà el stómego e l'intestin crasso. Entèrico' xe l'ajetivo, derivà dal grego, che el vien doparà i relassion a sto trato del canale alimentare, mentre co intestinale se signa sto qua conpagno al grosso intestin. L'intestin tenue xe longo su par zo 7 metri, de sòlito, co un diàmetro mèdio de 2,5 cm, in deminussion manman che se va vanti da le do struture che elo demarca, el piloro a monte e la vàlvola ileo-cecale a vale. St'òrgano el saria da considarare la parte fondamentale del'intiero aparato parché xe qua che i processi degestivi i riva al ponto in tel quale le sostanse nudrigadive (e la mazoransa de quele miga nudrigadive) le poe passare traverso la parede a la circolassion sanguigna e linfàtica, o sia le vien assorbie.
L'assorbimento del magnare xe fato co granda eficensa a sto livelo parché la superfisse messa a desposission la deventa zigante par i repiegamenti de la parede. Par drento se vede la desposission a pieghe semilunari, più evidente a livelo duodenale, la desconpare a livelo ileale; su tuta sta superfisse ghe xe pìcoli solevamenti de mucosa a forma de deo, ciamadi vili; infin le stesse sèlule epiteliali sul versante luminale le slarga la superfisse de contato co la so menbrana selulare che la se alsa in microvili.
L'anatomia micròscopica la vede qua, come in altre parte del tubo degestivo, na parede fata de quatro tònaghe soraposte. La mucosa la xe formada da n'epitelio colonare a sìngolo strato co sèlule ciamade enterociti, come za dito fortemente specializade inte l'assorbimento de sostanse nudrigadive e miga nudrigadive (aqua, vitamine, sali minerali); soto ghe xe la làmina propia e la muscularis mucosae che la se stende par su fasendo da asse fondante el vilo. La sotomucosa la ga drento el plesso sotomucoso de Meissner e la muscolare el plesso mioentèrico de Auerbach (i costituisse el sistema nervoso entèrico). Infin gavemo la tònega aventissia che la poe èssare ciamada sierosa inte la mazoransa del vìssere che la xe querta da peritoneo.
L'anatomia del'intestin tenue xe de sòlito descrita come union de tre porsion messe in serie:
A livelo del'intestin tenue se sara i processi de degestion de parece forme de magnare. Le macromolècole nudrigadive (carboidrati, lipidi, proteine), grassie ai enzimi che i gaveva za tacà a laorare in boca e in te'l stomego e a queli butai fora anca qua, conpagni ai suchi biliare e pancreàtico (el primo fondamentale par la degestion dei lipidi, el secondo par sùcari e proteine), le deventa manman senpre più picole fin a libarar i sui conponenti micromolecolari, che i poe èssare assorbidi dai enterociti. A cargo del intestin tenue (soratuto duoden e dezun) xe anca l'assorbimento de aqua e eletroliti, miga solo po quili bevudi, ma anca queli secreti dal'aparato degerente stesso a partire da la saliva. Infin anca ioni speciali come el fero e vitamine idro- e liposolùbili le vien assorbie qua. Inportante xe el rolo del'ileo par l'assorbimento de àcido fòlico e vitamina B12, oltra che par el recìrcolo dei sali biliari.
La motilità del intestin tenue la xe caraterizada da onde peristàltiche in tel verso che el ponta al'intestin crasso: le xe generade localmente soratuto dal'atività coordenada de la tònaga muscolare e'l so plesso de Auerbach, ma la vien influensada dal sistema nervoso vegetativo, dai ormoni e da fàrmaci
El polmon el xe l'òrgano esensial par ła respirasion inte i vertebrai. Ła sua prinsipal funsion ła xe de trasportar osìgeno dal'atmosfera al sangue e de butar fóra anidride carbònega dal sangue al'atmosfera. Sto scanbio qua de gas el se tira vanti in un moxàico de sèłułe speciałixae che łe fórma qualche pìcoła saca de aria ciamada alvèoło. I polmoni i ga anca funsion miga respiratorie.
Łe parołe mèdeghe che łe se rełasiona al polmon bastansa spéso łe scominsia col prefiso pneumo-, dal Greco πνεῦμα (pneuma spìrito, aria).
Inte ła xente de altésa normal, i polmóni i péxa a ocio 1,5 kg e ła superfisie tólta dai alvèołi ła xe del'órdene de grandésa de 60–80 m², a ocio 35 volte magior de queła del corpo uman.
L'energia prodota da ła respirasion sełułar ła se tol drio consumar osìgeno e produr anidride carbònega. Inte i pìcołi organismi, come i bateri, sto proceso qua de scanbio de gas el xe fato par intèro da ła difuxion sénplexe. Inte i grandi organismi, sta roba no ła xe miga posìbiłe. Ła respirasion inte i organismi multisełułari ła xe posììbiłe grasie a un bon sistema sircołatorio, traverso el qual i gas i riva anca inte łe parte più pìcołe e profónde del corpo, al contrario del sistema respiratorio, chel ciapa l'osìgeno dal'atmosfera e eło mete drénto al corpo, da dove el xe da in giro vełosemente in tuto el paramento sircołatorio.
Inte i vertebrai, ła respirasion ła se conpleta co na serie de pasi. L'aria ła pasa par łe vie respiratorie, che inte i rètiłi, inte i oxei e inte i mamìferi łe xe el naxo; ła farinxe; ła larinxe; ła trachea; i bronchi e i bronchìołi; a ła fin ghe xe i ùltemi branchi del'àlboro de ła respirasion. I polmoni dei mamìferi i xe na fita grada de alvèołi, che i da na granda area de superfisie par el scanbio de gas. Na réde de capłari picenini ła perméte el trasporto de sangue su ła superfisie dei alvèołi. L'osìgeno del'aria drénto ai alvèołi ła va inte el fluso sanguigno, méntre l'anidride carbònega ła se sparpagna dal sangue ai alvèołi, tuti i do traverso fin menbrane alveołare. El mandar drénto e fóra l'aria el xe guidà dai movimenti muscołari: el polmon nol xe miga un mùscoło, ma ła ventiłasion ła xe varentà dai mùscołi de łe coste e dal diaframa. Durante ła normal respirasion, l'inspirasion ła se fa contraéndo sti mùscołi qua, l'espirasion riłasàndołi. Inte i èseri umani el polmon de drita el xe bastansa più grando de queło de sanca, parché ghe xe el cor da queła parte.
Daspò łe funsion respiratore come el scanbio de gas e ła regołasion del'idrògeno, i polmoni:
I Pési o Pisi o Pes (se poe scrìvare anca Péssi o Pissi) i xe bestie che vive inte l'aqua: i fa parte del Subphylum dei vertebrài, i xe coverti de scaje e i tira fora l'osìgeno da l'aqua grasi a łe brànchie.
No i ga mìa sate ma i gà pine che le ghe serve par noar e móvarse inte l'aqua.
El fero o fèr el é in elemento chimego de peso atomego 26.
I lo usa despes par far leghe, fà el aciaio e la ghisa.
El so simbolo chimego l'é Fe.
Spes el fèr el ven laorà dal fàoro par far robe che se usa tuti i dì.
Ła vałanga o slavina o sgiaoro xe un fenòmeno che se verifica co na masa de neve o giaso inprovisamente ła se mete corar xo pa un versante, e ła score inte na vałe a cauxa de ła rotura del equiłibrio prexente a l'interno del manto nevoxo, par efeto de un stress interno che el porta al ragiungimento de ła carga de rotura, o sia co ła forsa de gravità che ła vien aplicà so un versante ła sùpara ła forsa de coexion del manto nevoxo.
Durante sto fenòmano ła masa nevoxa ła por rivar a na vełosità de 300 km/h. Łe cauxe provocatorie połe èsare dovude a efeti antròpeghi (de sòłito siatori) o naturałi. Co scumisia parte e dopo ła rancura suxo pi neve devegnendo granda e ingrosandoxe senpre pi.
Łe vałanghe łe xe tanto pericołoxe e sovente łe copa i malcapitadi che i se cata drento ła neve. Esiste varie scałe de pericołoxità de vałanga, standardisade anca a łiveło eoropeo. Ghe xe cani che juta i socorsi a tirar fora i homani intrapoladi inte ła neve, come i San Bernardo. Co alto ris-cio de vałanghe xe sconsejà ndar fora co scii o altro material pa i versanti nevoxi. Par ciò bixogna senpre vardar el bołetin nivołògico prima de organixar escursion sua neve co inclinasion de pendio ełevà.
In fìxica, ła masa l'è na propietà che ła detèrmina el conportamento de un còrpo soto l'efèto de fòrçe estèrne, in particołar a ła masa xe cołegà ła rexistença a vegner acełerà e l'atraçion de gravità. Ła masa - propietà de un còrpo che ła vien mixurà in chiłogrami - no se ga mìa da confóndarla col pexo che inveçe l'è ła mixura de na fòrça.
El Sistema Internasional de mexura el xe l'insieme de unità de mexura stàndard, adotà xeneralmente a liveło mondiałe par mexurar łe quantità fìxiche. L'è nato inte el 1974 co ła 10a riunion de ła Confarensa Xenerałe dei Pixi e łe Mexure.
'Sto sistema qua el se baxa su sete unità de mexura par łe grandése fondamentałi che po łe vien conbinàe par mexurar tute quante łe altre grandése.
I çereałi (da Ceres, nome łatin de ła dea del agricoltura) i xe piante, de ła fameja de łe erbe, coltivae pa' l'alimentasion del òmo e de łe bestie.
Xe çereałi el formento, el rixo, el formenton, el orxo, ła vena, ła segała,
I çereałi xe stai, co i łegumi, ła prima fameja de piante coltivae inte el neolitico. Al inìsio xe stae piantae łe varietà selvareghe, po co ła sełesion xe stae 'domestegae e łe xe deventae pì grandi. I çereałi i xe stai a ła baxe de grandi siviltà parché asé nutrienti.
En Eoropa e Medio Oriente xe stà uxà soratuto el formento, en Çìna el rixo e inte ła Mèrica el formenton.
El Tè el xe na bevanda, fata co un infuxo de foje de Camellia sinensis, na pianta coltivà soratuto en Oriente. El Regno Unìo xe el pì gran consumator de tè al mondo.
I primi riferimenti serti sol uxo del tè en Çina i xe del III secoło. El tè el vegnea uxà soratuto dai monaçi budisti par i so riti. Da'l X secoło el te el se difonde anca en Giapon.
El primo riferimento al tè en un testo eoropeo el xe stà inte i resoconti del venesian Giovan Batista Ramusio. Ła prima inportasion de tè ła xe stà fata da i portoghéxi e po da i ołandexi, el xe deventà famoxo inte un primo tenpo en Fransa e inte i Paéxi Basi, e po anca en Inghiltera, cusì ga tacà anca łori a inportar e trafegar tè. El tè xe deventà na bevanda famoxa e tanto uxà en Inghiltera, che des xe el primo consumator del mondo.
El major produtor de tè al mondo xe 'a Çìna, po l'India e el Giapon. Altri grandi produtori i xe el Bangladesh, el Pakistan, l'Indonexia, el Sri Lanka e el Kenia, in Eoropa el tè el se coltiva un fià inte łe Azore.
I tipi de tè pì famoxi i xe el tè nero, el tè verde, el tè oolong, el tè bianco, el tè roso e el tè Pu'er o postfermentà.
Par preparar na tasa de tè se mete łe foje de tè inte na tejera e se mete el agua calda, fata bojar. Dopo un fià de mignudi se cava łe foje e se versa el tè inte ła cìcara. Pì foje se mete pì el tè el sarà forte.
El versor, versoro o versuro xe on atréso doprà in agricoltura par smóver ła tera e pareciarla par ła sémena.
Ntel antichità, prima ca vegnese inventà el versoro, se doprea on picón tirà da i bò o da i òmeni.
I canpi vien arà par cuèrxer el códego de ła stajòn pena pasà, par sofegàre ła gramégna e svegrar ła tèra par ła sémena.
Ła corente ełetrega ła xe un qualsiasi moto ordinà de cariche ełetronighe, definìo operativamente come ła quantità de carica ełetrega che atraversa na determinada superfise inte el unità de tenpo.[1]
Ła corente convensionałe xe definìa come el fluso de carica poxitiva, anca se in realtà ła corente ełetrega ła xe sołitamente realixà atraverso un moto ordinà de ełetroni all'interno de un condutor ełetrego. Tałe convension ła xe stà oparà pà ła prima 'olta da Benjamin Franklin.
L'intensità de corente ełetrega, indicà uxualmente có'l sinboło I, xe asunta come grandesa fondamentałe inte el Sistema Internasional. Ła so unità de mexura xeło l'ampere (A), e da esa se ricava l'unità de mexura de carica ełetrega, el coulomb, che corisponde a ła carica ełetrega trasportà da na corente de un ampere inte el unità de tenpo.
Ła corente ełetrega ła pol essar mexurà diretamente co un amperometro, ma sto metodo richiede l'interusion del sircuito, e talvolta pol essar un inconveniente. Ła corente pol anca essare mexurà sensa interonpare el sircuito, tramite el rilevamento del canpo magnetico da esa xenerà. I strumenti uxai par questoi conprende: sensori a efeto Hall, morseti e spire de Rogowski.
Se consideri un condutor de sezion S atraverso el cuałe ghè xe un moto ordinà de cariche. Se definise corente ełetrega ła quantità de carica ełetrega  che inte el intervało de tenpo  atraversa ła superfise S:[1]
Ła corente ełetrega, ła xe donca na quantità scałare.
El canpo ełetrego conpie un laoro so łe cariche: eso realixa un trasferimento de potensa dal canpo a łe cariche in moto.[2]
Tałe laoro xe dato da:
Ła potensa sviłupada dal canpo ełetrego ła xe quindi:[3]
Ła densità de corente, indicà co ła litera J, xe definìa come el vetor el cui fluso atraverso na superfise A raprexenta ła corente ełetrega che atraversa tałe superfise:[4]
Sia N el numaro dei portatori de carica par unità de vołume, ognuno de esi de carica q, che i se move entro el condutore co vełosità , dita vełosità de deriva, che ła xe parleła o antiparaleła a ła diresion del canpo ełetrego.[5] Ełora ła carica che fluise inte el unità de tenpo atraverso na sezion A del condutor xe:
andove  xe el versore normałe a ła superfise A.
El vetor densità de corente xe quindi definìo come:[4]
Ła densità de corente ga ła stesa diresion de ła vełosità de deriva dei portatori de carica e verso che dipende da ła carica del portatore steso: concorde co ła vełosità de deriva inte el caxo de carica poxitiva, discorde inte el caxo de carica negativa (come l'ełetron).
N'arma (pl. arme) ła xe n'ogeto col qual n'omo el pol danegiar n'altra o defènderse in caxo de agresion. En xeneral, comunque, squaxi ogni ogeto el pol èser doprà come arma, anca se ciaramente ghe xe ogetti chei xe più bóni de altri: giuridicamente se fa desferénsa intrà arme propie e arme inpropie, dónca intrà ogeti studiai e creai giusto par èser doprai come arme e ogeti in orìxene destinai invese a altre funzion, che in na ocaxion determinada i vien doprai come arme.
Ła clava sénbra che ła sia stada ła prima e adónca ła più antiga arma fata dal'omo. Ghe xe daspò rivai ła maza a pónta o baston pontìo co corno o de natura, e daspò łe manère, i cortei, le aste tirae su co selce łavorae, i archi e łe frese. Co l'uxo dei metałi ła varietà, cusì par tacar, come par defènderse, ła xe cresua parecio e ghe xe nasua ła prima divixion in difensive e ofensive, łe qual łe ga tólto desférente forme nomi.
Da tacar e defènderse da visin, se ga pasà a farlo anca da łontan, co màchine corasae e łe armi da lanso.
Col'invension de ła pólvere da boto inte el XIV sècoło, łe xe nasue łe arme da fógo portàtiłe e łe artiłiarie, a łe qual se xonta robe da lansar a man, come bonbe e granade. Łe arme da fógo portàtiłe łe ga tólto fin che łe xe saltae fora, desferénti nomi, a seconda dei ténpi de costrusion, de ła forma, de come łe gera fate. Ła stesa roba ła xe capitada par łe artiłiarie. El primo s-ciopo el xe stà creà in Spagna inte el 1450.[1]
El nùmero de łe arme par tacar, inte ła crésita del'umanità, dai prinsìpi a ła storia ła xe sénpre 'ndà vanti e ste qua łe xe stà sénpre più pericołoxe. L'invension de łe arme da fógo e el łoro uxo inte ła guera el ga fato desminuir e squaxi conpletamente łasiar pèrder łe arme defensive personałi, łe qual łe se divide in antighe e moderne.
Ła diféxa (personal, dei propi béni e del propio teritorio) e l'ataco (per vadagnar béni e teritori) łe xe sénpre stae un travagio ciave inte ła storia del'umanità, portando sénpre a doprar, par ła costrusion de armi e difexe, łe megior tecnołogie e i megiori materiałi disponìbiłi: inte el ben e inte el mal, el łiveło sientìfego e tecnołòxico de na siviltà el se pol ben mixurar da ła quałità e dal tipo de arme che ła crea.
Ła scultura ła xe (inte el senso moderno del termine) l'arte de dar forma a un ogeto partendo da n materiałe grexo o asenblando difarenti  materiałi.
Come molte altre parołe riguardanti el mondo dell'arte anca ła paroła scultura e quindi el conseto che esa raprexenta i xe evolui inte el tenpo.
Xe posìbiłe modełare un ogeto par adision o sotrasion, a seconda del materiałe.
Materiałi come el legno el marmo evc. i parmete de scolpire intajando o scolpendo ła materia stesa. Materiałi come l'arxiła invese i consente de modełare par adision xontando man mano materia a ła materia inisiałe.
Có'l termine scultura se indica anca el prodoto finałe, o sia qualsiasi ogeto tridimensionałe creà come espresion artistega.
I materiałi tradisionalmente dopàrai inte ła scultura i xe:
Tra i materiałi dopàrai dall'arte moderna i se cata:
Alcune forme de ła scultura łe xe:
El Surealismo descriveva come "scultura invołontaria" queła fata quando se manipoła calcossa sensa pensarghè sora, a exenpio quando se piega na grafeta fermacarte o se arotoła un bijeto del sinema.
Co ła paroa Gresia antiga (Αρχαία Ελλάδα, Archàia Ellàda par grego) se parla de ła Gresia, co a so istoria e cultura, da ła fin de el età del bronzo , e el inìsio de l'edà arcaiga inte el XII secoło prima de Cristo, fin a ła perdita de l'independensa co ła concuista de Łisandro Magno, inte el 323 v.C..
La é stata inportante parché, pì che altro te l'Età clasega, ghe n'é stat in svilupo artistico e cultural de granda importanẑa stòrica. Tipo Euclide e Archimede i é stati inportanti sienẑiati, o Platon e Aristotele inportanti filosofi e i so tèsti i é ncora incoi apreẑađi dei studioxi.
La stlria de la Grèsia antica la é tajađa in do perìođi: el Medioèvo elenico e la età Età clasega. A òlte se fa rientrar anca i periođi pena prima (la età micenea) e pena dòpo (el Elenismo).
Ghe n'é stat na espansion coloniale che la ga bù par efèto che la cultura grèca la é stata portađa par tut el Mediteraneo e el Mar Negro. Ten ẑèrti pòsti la lengua popolare l'é restađa cuela de orìgine grèca, cofà in Puia onde che se parla ncora el Griko.
Le ẑità (πόλις, polis) pì inportanti l'é stat Sparta e Atene (la prima co in govèrno democratego).
Ła Dinastìa dei Ming (明朝, Míng cháo, dita anca 大明帝国 el gran inpero dei Ming) xe stà na dinastia çinexe che ga comandà ła Çìna dal 1368 al 1644.
Dal 1279 l'inpero çinéxe jera soto a dinastia Yuan de orìxine mongoa, a dominasión cauxea małesar e sentimenti de opoxision che i gavea portà a na rivolta popołar e i Yuan i jera tornài in Mongołia. Cusì inte el 1368 a nova dinastia jera deventà quea dei Ming, che tegnarà el poder fin al 1644, cuando ła dinastia dei Shun ciapa Pechin. I nobiłi fedei ai Ming i se organixa e i va inte łe provinsie del Sud. Inte el 1645 ła dinastia Qing bate i Shun, ciapa el poter e bate ła rexistensa dei Ming del Sud.
I Ming gavea fat rinasar l'economia e a cultura dea Çìna, favorìo el tràfego e a produsion, soratuto dea porseana.
I Ming jera dea fameja dei Zhu e de etnia Han, ultemi de sta etnia a goernar a Çìna.
Na sità (dita anca zità o zhità) el xe un insediamento umano estexo e stabiłe, un'area urbana che ła se diferensia da un paexe o da un viłajo par dimension, densità de popołasion, inportansa o stato łegałe. El termine el deriva dal latin civitas, e deriva dała stesa etimołozia de siviltà.
Oriente Pròsimo el ze un'espresion che ła vien propiamente doparada par denomenar ła rejon zeogràfega, oncó par el pì arabòfona, estendesta da ła sponda orientałe del Mar Mediteràneo a l'Altipian Irànego e a ła Penìzoła Aràbega escludesti. 
Denomenà anca Oriente Arente o Visin Oriente, i tèrmani a eło rełasionai i ze "Levante" e "Àzia Anteriore" (dełimitada tradisionalmente da Mediteràneo orientałe, Mar Roso, Golfo Pèrsego, Hindu Kush, Mar Càspio e Mar Nero
Sta rejon ła include 7 Stati:
Cuba, ufisalmente Repùblega de Cuba[16], el ze un paeze insułare, bazà inte le Antille inte el mar Caraìbego. El teritòrio el ze organizà in cuìndaze provincie e un munisìpio speciałe con La Habana cofà capitałe e sità pì popołada.
Cuba ła ze uno dei trèdaze stati che i forma la Amèrica Insułare, e uno dei trentasìncue del continente american. La izoła de Cuba ła ga na orìzane orozènega.
Ła sta arente, verso nord, col stato statunitense de Florida, co łe Bahamas, par òvest col Mèsego, Honduras, e verso sud co łe ìzołe Caiman e Zamàega. Verso sudest de Cuba, se cata la izoła de La Spagnoła. Ła ze ubicada inte el estremo nordòvest de le Antille, limitando verso nord col osèano Atlàntego a 793 km dal Triànguło de łe Bermudas, che el lo separa dai Stati Unii e Bahamas, al òvest col Paso dei Venti, che el lo separa de Haiti, al sud co el mar Caràibi e al nordovest col golfo de Mèsego. Co 11 193 470 abitanti inte el 2019 el ze el secondo paeze pì popolà de le Antille, dopo de Haiti, co 109 884 km² el ze el pì estendesto, e co 101,9 hab./km² el ze el terso manco densamente popolà, par dedrio de Dominica e Bahamas. Insieme co La Spagnola, Zamàega e Puerto Rico, ła ze una de le cuatro Antille Majori e la major ìzoła de la rejon.
Prima del perìodo de ła cołonizasion spagnoła de l'Amèrica scumisià inte el XVI secoło, el teritòrio cuban el se catava abità da difarenti popołasion amerinde. Cuba ła se ghea mantegnesta na cołònia spagnoła finmente al 1869, e cofà provincia spagnoła finmente ła Guera ispano-statunitense del 1898, col partir de ła participasion de Stati Unii inte la guera de Indipendensa cubana. El trionfo statunitense el ghea portà a ła indipendensa nomenałe de fato cofà protetorà de Stati Unii inte el 1902. Durante la prima metà del XX secoło, Cuba ła ghea tentà de renforsar el so sistema democràtego, parò intrà forti confliti sociałi e tension pułìteghe, ła zera stada ojeto de un Golpe de Stato inte el 1952, che el ghea dazesto posto a la ditadura de Fulgencio Batista.
Batista el zera scanpà da Cuba inte el 1 de zenaro del 1959 dopo de pì de tre ani de lota armada guidada dal Movimento 26 de Lujo, a so volta guidà da Fidel Castro e dal Diretòrio revołusionàrio. Inte el 1965, el zera sta fondà el Partio Comunista de Cuba, che da chel momento el ghea tacà goernar el Stato. Sto cuà el zera sta un ponto de alta conflitività intrà la Union Soviètega e i Stati Unii, inte el contesto de la Guera Freda, al ponto de portar łe do nasion drento de na guera nucleare durante el desviłupo de la Crize dei mìsiłi del 1962.
Cuba ła se autodefinise cofà un Stato sociałista de derito e zustìsia sociałe; co un sistema pułìtego co partio ùgnoło[17][18][19] goernà dal Partio Comunista de Cuba (PCC), la cuała funsion ła ze tutełada da ła costitusion. El sistema de goerno el ze sta cuałificà cofà na ditadura[20][21][22][23][24][25], prinsipalmente par via del caràtero autoritàrio del Partio Comunista, anca se el conta de un notàbiłe sostegno popołar[26], divegnendo cusita consideràbiłe cofà na democrasia popołare e partesipativa co caràtari autoritari[27][28][29][30].
Partindo dal 1976, co l'aprovasion de ła nova costitusion, Cuba ła se ga sudividesto in 14 provinse e un munisìpio speciałe:
El 1 de agosto de 2010 la Asanblea Nasionale ła ghea aprovà na mudasion de sto modeło de sudivizion, dividendo o repartindo ła antiga Provincia de La Habana inte łe do nove provinse de Artemisa e Mayabeque,[31][32][33] col desolvimento del comun de Varadero, che el vegnarà reincorporà in cheło de Cárdenas, finindo dividesta atualmente in 15 provinse, sudivideste in 167 munisipi e un munisìpio spesałe. Sti canbiaminti i zera entrai in vigoria inte l1 de zenaro del 2011.
Pico Turcino, inte ła Siera Meastra
fiume Cauto
panorama de Santiago de Cuba
sito ONUESC de el sentro istòrego de Camàhuei
El Mèsego (łéngua spagnoła: México[14]; łéngua nahuatl: Mēxihco), ufisalmente i Stati Unii Mesegani (łéngua spagnoła: Estados Unidos Mexicanos; łéngua nahuatl: Mēxihcatl Tlacetilīlli Tlahtohcāyōtl), el ze na demokrasia raprezentativa konponesta da trenta-do entità federative (31 stati e Sità del Mèsego).
Drio de ła Kostitusion mesegana ła sede dei poderi de ła federasion e kapitałe del Stato ła ze Sità del Mèsego.
El stato el ciapa ła parte meridionałe de l'Amèrika setentrionałe, e ła parte setentrionałe de l'Amèrika Latina.
El Mesego el ze delimità a nord dal konfin ko i Stati Unii d'Amèrika, a est dal golfo del Mèsego e dal Mar dei Karàibi, a sud-est dal Belize e dal Guatemała e a òvest da l'Osèano Pasìfego. Ko na superfise de 1.972.550 km² el Mèsego el ze el 14º stato pì estendesto del mondo e ko pì de 129.976.000 persone[15], oltre ke èsar el 10º stato pì popołà del mondo, e anka el stato ispanòfono pì popołà e el sekondo stato katòłego dopo del Braziłe. El spagnolo el ze parlà in Mèsego ko tante łéngue indìzene, ufisalmente rekonoseste.
L'insediamento uman in sto teritòrio el deriva da sirka undazemiłe ani fa e da kel momento i se ga susevio svariai pòpułi, sia agrikultori de ła Mezoamerika sia nòmadi. Dopo de ła konkuista spagnoła el Mesego el ga takà ła so lota par l'indipendensa pulìtega inte el 1810. Dopo par kuazi un sèkolo el stato el ze sta koinvolto inte na sèrie de guere interne e d'invazion foreste ke łe ga gavesto na forte influensa in tuti i ànbiti de ła vita mesegana. Par ła major del parte del XX sekolo (prinsipalmente par ła prima metà) se ga asistio a un perìodo de forte krésita ekonòmega inte el kontesto de na politega dominada da un ùgnoło partio pułìtego.
Par vołume de prodoto interno lordo (PIL) nomenałe el Mèsego el ze konsiderà ła kuatordèzema ekonomia mondiałe.[16] Tutavia ła destribusion de ła rikesa ła ze estrimamente dezomozènea, tanto ke i ìndazi de desvilupo uman i połe variar grandamente intrà zone e zone del stato.[17][18] Per na bona parte del XX sèkolo ła principale fonte de rikesa del paeze el ze sta el petrojo, anka se el procedimento de industrializasion del stato el ga permetesto ła difarensiasion de l'ekonomia. Ła emigrasion de lavoratori mesegani verso altri paezi łe ze kreseste ano par ano e łe raprezenta el 3% del PIL kostituindo na inportante fonte de vałuta èstera par el paeze, de fianko ai proventi de łe esportasion de petrojo e del turismo.[19][20] Dopo ke el ze sta ciapà Pablo Eskobar ła lota par el kontroło de łe vie de ła droga par i Stati Unii d'Amèrika traverso el Mesego łe ga produzesto na vera e pròpia guera sivile intrà i vari kartełi de ła droga, ke ła ga portà inte i ani a pì de 100.000 morti.
El Mèsego el ze na potensa rejonale[21][22] e uno dei kuatro paezi de l'Amèrika Latina insieme col Cile, ła Kolónbia e ła Kosta Rika a èsar menbro de l'Organizasion par ła kooperasion e el sviłupo ekonòmego (OCSE).
Ko na popolasion de kuazi 130 milioni de abitanti, el Mèsego el ze ła dèzema nasion pì popolada del mondo e ła ze, suito dopo el Brazile, el Paeze pì popolà de l'Amèrica Latina. El 60% de ła popolasion ła ze kostituia da metisi, de disendensa smisiada eoropea (prevalentemente spagnola) e indìzena. I amerindi, apartegnenti a vàrie nasion indìzene (kofà i maya), i raprezenta el 20% dei mesegani.
El 16% dei abitanti el ze invese de orìzane eoropea, soratuto spagnołi, anca se ghe ze prezenti vèneti, italiani, fransezi, todeski, połaki, rusi e inglezi.
I Vèneti inte ła seconda metà de l'Otozento i ghea kreà rakuante kołònie onkora ezistenti, cofà Cipilo, arente de Puebla). El restante 4% de ła popolasion ła ze fata da afrikani, ebrei, arabi, turki, cinezi e japonezi.
El Mesego el ze el Stato ke el òspita el major nùmaro de statunitensi ke i vive al de fora dei USA. Sto partegołare el ze gavesto dai lighi ekonòmeghi dopo dei acordi de libaro komerso firmai coi USA e Kanada (NAFTA, operativo dal zenaro del 1994).
La rełijon predomenante ła ze keła katòłega (83,9%), sekondi i protestanti (7,6%), altre relijion  (2,5%) e àtei (4,6%). El mormonismo el ze drio difóndarse tanto inte łe prinsipałi sità arente del konfin nord-orientałe. L'ebraismo el ghe ze in Mèsego e onkora unkó ghe ze sirca 100 000 ebrei inte el stato.
Intrà łe rekorense rełijoze pì sentie se rekordemo keła del 12 de disenbre, el Día de la Virgen de Guadalupe, ke el sèłebra konmemorando ła ùltema aparision in Mèsego de Nostra Siora de Guadalupe, inte el 1531.
In Mèsego, de liveło kostitusionałe de iure no ghe ze na łéngua ufisale.[23] Tutavia, ła Ley General de los Derechos Lingüísticos ła ghe rekonose el status de łéngua nasionałe al spagnoło e a łe łéngue indìzane nadive del teritòrio, kusita kome a kełe de altri pòpułi indios ke i se ga stabiłizà inte ła nasion.
Sirka el 7% de ła popolasion ła parla na łéngua amerìndia. El Goerno el rekonose 62 łéngue amerìndie, intrà łe kuale łe pì parlae łe ze el nahuatl e el maya (tute e do ko 1,5 milioni de parlanti). Altre, kofà el lakandòn, łe ze doparae da manco de 100 persone. El goerno el ga promovesto programasion edukative biłéngue (in spagnolo e inte na łéngua lokałe) inte łe komunità indizene rurałi.
L'inglezo el ze tanto konosesto inte łe grande sità, arente del konfin statunitense e inte łe lokalità balneari. El ze drio devegner popołare soratuto intrà i zóvani
Da segnalar ke inte ła komunità de Cipilo inte el Stato de Puebla, dokumentada da vari lenguisti (intrà i kuałi Carolyn McKay). La sità, de fati, ła ze vegnesta fondada inte el 1882 da imigrai vegnenti dal Vèneto. Mentre tuti kełi altri eoropei de orìzane no spagnoła i ze finii par pèrdar ła so łéngua de orìzane, i vèneti de Cipilo (e de rakuante zone arenti) i konserva straordenariamente inalterada ła łéngua veneta parlada dai so noni e avi, raprezentando na menoransa linguistega no rekonosesta ufisalmente.
El Mesego el ze dividesto in 31 Stati (Estados) e ła Kapitałe (Capital). Ogni Stato el ga na kostitusion pròpia e un goernatore ełezesto diretamente.
Drio de ła Kostitusion del Mèsego, promulgada el 5 de febraro del 1917, el Paeze el ze una Repùblega presidensiale, raprezentativa e federale kostituia da 31 stati lìbari e sovrani e ła kapitałe,Sità del Mèsego, sede dei poderi de ła federasion.
El Presidente el fa i kònpiti de kao de Stato e de goerno inte el steso tenpo e el ga ła facoltà de nomenar i titołari de łe segretarie de Stato, e ke donka le fa parte del gabineto presidensiałe.
El so mandà el dura sie ani e no ghe ze ła pusibiłità de riełesion gnanka kofà vicepresidente.
Inte el kazo andove un presidente de ła Repùblega el se katase in kondision de no poder finir el mandà, ła presidensa ła rekadaria inte łe man de na persona ełezesta dal Kongreso.
El presidente ełezesto inte el 2018 el ze Andrés Manuel López Obrador.
Prinsipałi partii del Mèsego:
El Mesego fa parte de l'OEA e de l'APEC.
El 21 de setenbre del 1551, in Mèsego, ła ze stada fondada, ko decreto reałe de Fiłipo II de Spagna ła Reałe e pontefisa università del Mèsego, probàbiłmente ła pì antiga università del kontinente amerikan.
El Mesego el ga na ekonomia de lìbaro merkà, e fa parte dei paezi ko un redito mèdio-alto. el ze a l'11º posto intrà łe pì grande ekonomie del pianeta in tèrmani de prodoto interno lordo mezurà a parità de podere de kronpa.[16]
Drio i dati del Fondo Monedàrio Internasionałe, el Mesego inte el 2012 el ghea el sekondo rèdito pro kàpite pì ełevà intrà i paezi de l'Amèrica Latina in tèrmani nomenali a 10 059 $, e el pì alto in tèrmani de parità de podere de kronpa, a 15 363 $.[16]
Dopo ła krize ekonomega del 1994, el Mesego el ga gavesto na notévoła faze de rekùparo, modernizando e diversifegando ła so ekonomia. Łe ùlteme aministrasion łe ga permetesto un mejoramento de łe infrastruture e ła vertura a ła konkorensa in setori kofà keło portuałe, feroviàrio, de łe telekomunikasion, de l'enerzia ełètrega, de ła distribusion de gas naturale e dei aeroporti. La pì grande fonte de rèdito mesegan el ze el petrojo.[25]
Drio de ła Goldman Sachs, inte el 2050 łe sinkue pì grande ekonomie del pianeta łe sarà keła de Cina, Stati Unii, India, Braziłe e Mèsego.[26]
El Mesego el ze el segondo produtore de autoveture del Nord Amèrika, dopo i Stati Unii.[27]
Par el diretore par el Mèsego a ła Banka Mondiale, ła popolasion in kondision de povertà ła se ga smenuio dal 24,2% al 17,6% intrà el 2000 e el 2004, pasando dal 42% al 27,9% inte łe zone rurali inte el steso perìodo.[28] Tutavia ła desparità de rèdito ła resta un problema, e grandi divari i resta miga solké intrà riki e poareti, ma anca intrà el nord e el sud del paeze, e intrà zone urbane e rurał
La krésita mèdia/ano del PIL par el perìodo 1995-2002 el ze stada del 5,1%. L'inflasion ła ze rivada al livelo pì baso atestàndose al 3,3% inte el 2005, e i tasi de intarese basi i ga pendesto el krèdito al konsumo inte ła klase mèdia. El Mesego el ga sperimantà inte el scumìsio del XXI sekolo un perìodo de stàbiłità monetària: el deficit de bałanso el ze sta ulteriormente reduzesto e el dèbito èstero el se ze atestà a manko del 20% del PIL.
I sparagni dei sitadini mesegani ke i laora inte i Stati Unii i ze rivà ai 20 miliardi de dòłari inte el 2004 e i ze ła sètima major fonte de rèdito estero, dopo petrojo, esportasion industriali, manofati, ełetrònega, indùstria automobilìstega e ałimentare.[29] Nel 2008 i ze stai inviai in Mèsego 67,5 miliardi de dòlari dai emigrai inte i Stati Unii.[30]
L'agrikoltura ła kostituise onkora l'okupasion de parte preminente de ła popolasion, ke in grande rejon ła vien fata onkora secondo modałità primitive, kofà inte ła vałe de Tehuacán, par i arkiòłoghi ła pàtria del mais, kultivà in sentenari de ekotipi primitivi da canpesinos ke i ara i kanpi ko un ùgnoło instrumento de ła teknolozia osidentałe, el versoro de legno portà dai ómani de Kortéz[31] In rejon difarenti, verso i Stati Unii, l'agrikultura ła ze rakuanto evolvesta, łe varietà inpiegae łe ze de kełe moderne, se dòpara fertilizanti e antiparasitari, ma ła spietada konkorensa inponesta dal sistema del lìbaro scànbio volesto dai Stati Unii no el ghe konsente altro ai cei propietari, ko fameje de grando nùmaro, de far su un kapitałe ekonòmego bon par ła kronpa de nove instrumentasion.
La rikesa minerària tradisionale del Mèsego el ze l'arzento. Atualmente, łe pì grande miniere łe ze ła Pachuca (Hidalgo) e a Paral (Chihuahua), mentre el pionbo, frekuentemente asocià, ła ga kofà loghi de mejo produsion minerària i Stati de Chihuahua, ko ła konosesta miniera de Naica, e del Novo Leon.
El turismo el ze una de łe risorse principali del Mèsego. El Goerno sentrale e i singoli Stati i se fida senpre de pì a łe risorse ekònomeghe zenerae dal turismo nasionale e internasionale, anka perké i jasimenti de petròlio i ze drio finir e ze rakuanto kostozo forar łe tere par serkar jasimenti pì fondi.Stati zóvani kofà Quintana Roo i vive kuazi totalmente del turismo. La popolasion ła ze kostituia da imigrani vegnenti da tuto el Paeze e da un mùcio de foresti. Altri stati kofà ła Baja California, Nayarit, Oaxaca, Yucatán, e Canpeche i stùdia el modeło Quintana Roo e i se verze al turismo.[32]
Acapulco, Guerrero
Cabo San Lucas, Bassa California del Sud
El Tajín, Veracruz
Mazatlán, Sinaloa
Monte Albán, Oaxaca
Morelia, Michoacán
Puerto Vallarta, Jalisco
Riviera Maya, Quintana Roo
San Miguel de Allende, Guanajuato
Uxmal, Yucatán
El Mèsego el ze uno dei 17 paezi pì biodiversi del mondo. Ko pì de 200 000 spece difarenti. El Mèsego el ze el posto del 10/12% de ła biodiversità mondiałe[33] Primo par rètiłi al mondo ko 733 spece konoseste, sekondo al mondo par mamífari ko 448 spece, kuarto in anfibi ko 290 spece, e kuarto in flora, ko 26 000 difarenti spece.[34] El México el ze anka konsidarà el segondo paeze inte el mondo ko par ecosistema e kuarto in totałe par spece.[35] Aprosimadamente 2500 spece łe ze protezeste ko ła lejislasion mexicana.[35]
Inte el Mèsego, 170 000 kiłòmetri kuadri i ze konsiderai "Àree Naturałi Protezeste". Inkludendo 34 biosfere riservae (ekosistemi inalteradi), 64 parki nasionali, 4 monumenti naturali, 26 àree par protèzar la flora e la fauna, 4 àreas par la protesion naturałe e 17 santuari (zone ko rika diversità de spece).[33]
testo kontegnùo, kò tuta ła
formatasion necesaria...
Ateles geoffroyi
Ursus americanus
Xoloitzcuintle
Chihuahueño
Canis lupus baileyi
Felis concolor
Panthera onca
Bison bison
Antilocapra americana
Phocoena sinus
Eschrichtius robustus
Zalophus californianus
Crotalus durissus
Caretta caretta
Aquila chrysaetos
Ara macao
Pharomachrus mocinno
Meleagris gallopavo
Ambystoma mexicanum
Agalychnis callidryas
Lepisosteus
Danaus plexippus
Persea americana
Euphorbia pulcherrima
Opuntia ficus-indica
Echinocactus grusonii
Cylindropuntia imbricata
Dahlia
Crataegus pubescens
Taxodium mucronatum
Ceiba pentandra
Swietenia macrophylla
Pinus ponderosa
Carnegiea gigantea
Fouquieria columnaris
Solanum lycopersicum
Lophophora williamsii
Prosopis velutina
Manilkara zapota
Zea mays
Agave tequilana
Theobroma cacao
Capsicum annuum
Citlaltépetl[36] a sudest
łago de Capàła, a el sentro-ovest
panorama de Monterei
ìzołe Reviłahìhedo a sudovest, patrimonio ONUESC
Ła Svìsara (en tedesco Schweiz, in franseze Suisse, in itałian Svizzera, in romansio Svizra), co nome ofisial Confederasion Svìsara (in tedesco Schweizerische Eidgenossenschaft, in franseze Confédération Helvétique, in itałian Confederazione Svizzera, in romancio Confederaziun Svizra, in łatin Confœderatio Helvetica[28]), el ze un paeze de l'Eoropa sentrałe.Ła confina a nord co ła Zermania, a est co'l Liechtenstein e l'Àustria, a sud co l'Itałia, e a òvest co ła Fransa.
Ła Confederasion Svìsara ła jera abitàa inte l'antighità da i Elvezi[29], un pòpoło de raiza gàłega.Ła ze stàa concuistada da i Romani guidài da Giułio Cesare durante ła so concuista de ła Gałia.
El 1° de agosto de'l 1291 i raprezentanti de tre cantoni i ga desidesto de ałearse formando na confederasion. Isteso, ła jera senpre influensada da l'Inpero Austrìago.
Ła ze stà reconosesta independente co ła Paze de Vestfałia inte'l 1648.
Napołeon ła ga invadùa inte'l 1798 e ła ze deventàa na repùblega. Inte'l 1803 se ga reformà na confederasion ciamada Confederasion Elvètega.
Inte'l 1815, co'l Congreso de Viena, ła ze stàa reconosùa cofà stato de "neutrałità permanentemente armada".
Ła Svìsara ła ze un stato federałe.
Ła ze dividesta in 26 cantoni, ognun co ła so autonomìa łejislativa e fiscałe.
Ła ze senpre stada neutrałe anca tegnendo rełasion comersiałi e pułìteghe co altri Stati e ła ga negà de vołer ndar drento inte ła CEE e ła NATO.
Ła capitałe federałe de facto ła ze Berna, che ła ze anca ła capitałe de l'omònimo canton.
Durante ła Revołusion protestante in Svìsara vivéa do inportanti teołoghi cofà Ulrico Zwingli e Zani Calvin.
Jasaro de Aletsch
Cascada de'l Reno
Panorama de Baziłèa
Sito UNESCO de'l monaster benedetin de San Zani in Müstair
Bagdad, (in arabo بغداد Baghdād) ła xe ła cavedal del Iraq e del omonimo goernadorado. Ła xe ła seconda sità pì granda de l'Àxia sud-osidentałe, dopo Teheran. Ła se cata sol fiume Tigri e a 50 km dal Eufrate. Storegamente ła jera un sentro asè inportante par el comercio internasionałe.
 Abu Dhabi | Amman | Angora | Aşgabat | Astana | Bagdad | Bakù | Bandar Seri Begawan | Bangkok | Beirut | Biškek | Colombo | Dacca | Damasco | Nuova Delhi (Delhi) | Dili | Doha | Dušanbe | Èrivan |  Hanoi | Islamabad | Kabul | Kathmandu | Kuala Lumpur | Madinat al-Kuwait | Malé | Manama | Manila | Mascate | Naypyidaw • Rangoon | Nicoxia | Pechin | Phnom Penh | Pyongyang | Riyad | Seul | Singapore | Taipei | Taškent | Tbilisi | Tehran | Tel Aviv | Thimphu | Tokyo | Ulan Bator | Vientiane | Xacarta 
Istanbul la xe ła major sità de ła Turchia e capòłogo de ła provincia omonima. Co na popołasion de 15.291.102 abitanti (censimento 2005) el xe el prinsipałe sentro industriałe e culturałe del paexe.
Panorama
Ła moschea de Ortakoy, a Istanbul
Ł'ingreso al palazo Dolmabahce, a Istanbul
Uno dei tanti anbienti del Gran Bazar de Istanbul
El Gran Bazar de Istanbul
Istanbul al tramonto vista da Üsküdar (Scutari), con ł'ixoła de Kız Kulesi co ła Tore de Leandro
Na bancareła del pitoresco Bazar de łe Spezie de Istanbul
Mumbai (in marathi मुंबई trasliterà: Muṃbaī) ła ze ła seconda sità pi' popołada de ła India.
Tokyo (AFI: /ˈtɔkjo/; in japonexo 東京 Tōkyō [toːkjoː], leteralmente cavedałe orientałe, catàndose a est de ła cavedałe antesedente Kyoto) in łéngua vèneta anca Tòkio o, raramente, Tòchio, ła xe ła cavedałe del Japon. Tokyo ła xe situada inte ła rejon de Kantō, so el lato sud-orientałe de ła ìxoła prinsipałe del Japon, Honshu, e che ła ciapa drento anca łe ìxołe de Izu e Ogasawara. Ła cavedłe ła òspita drento el inperador del Japon e el goerno del Japon.
Orixinalmente ła xera on ceo viłajo de pescaturi e el so nome el xera Edo (江戸). Ła sità ła vien un inportante sentro pułìtego del Japon soło co el shogun Tokugawa Ieyasu eh ga tacà far de ła sità el so cuartier xenerałe inte el 1603. Cuando el inperador Meiji el ga trasferio ła sede inperial inte ła sità da Kyoto inte el 1868, Edo ła xe stada ufisialmente ribatexada Tokyo, leteralmente traduxìbiłe in "Cavedałe Orientałe". 
Tokyo ła xe xemełada co:
El Gange el xe  un fiume de la Axia meridional.
El fiume el xe sta sede de inportanti insediamenti xa a partir da ła preistoria. Łi greci ło ga descoverto inte el III sec. v.C.
Soło che inte el XIX secoło łi inglexi łi ga descoverto ła so fonte inte el Monte Gangotri.
El nase inte el Himalaia a Devaprayag, da ła union de do rami sogentiferi, Bâgiraẑi[1] e Alaknanda [2].
Rivà in pianura visin Hardwar el ciapa diresion sudest.Inte el Bengała el forma un vastisimo delta dividensose in vari efluenti. El pì inportante el se unise co el Brahmaputra, ciapando el nome de Padma, e riva a desfosar inte el Golfo de el Bengała daspò sirca 100 km. 'N altro efluente inportnate, el Hooghly, el pasa par Calcuta e riva diretamente in mar.
El xe navegàbiłe par sirca 2200 km.
El ga na grosa inportansa cultural, sendo un fiume sacro par łi indù, che ło ciama "mare Gange", e łi pratega dei pełegrinagi par dei bagni purificatori inte łe so acue.
L'Osèano Pasìfego, el xe el pì grando osèano del mondo, l'ocupa sirca on terso de ła superfsie terestre.
El confina a sudovest co el continente austrałian, a ovest e nordovest co el continente axiatico (Penìxoła Indosinexe, l'Arsipełago de ła Sonda, Arsipełago de łe Fiłipine, Arsipełago Giaponexe, Arsipełago de łe Curiłi), a nord co el Mar Giazzal Artego, a est co el continente mèrican (a nordest co la Mèrica del Nord, a sudest co la Mèrica del Sud), a sud co el continente antartico [1].
El meridian 147°E ło separa a ovest da l'Osèano Indian, cheło 67°W ło separa a est da l'Osèano Atlàntego.
El łimite osidental del'osèano in Indocina el xe in xenare meso visin aò Streto de Małaca.
El ga on'area de 179 milioni de chiłometri quadrati.
El se estende da nord a sud par sirca 15.500 chiłometri, dal mar de Bering inte ł'Artico fin ai marxeni giasà del mar de Ross inte ł'Antartide[2]. Ła magior łarghesa in senso est-ovest ła se cata a sirca 5 gradi de łatitudine nord, co na distansa de 19.800 chiłometri da ł'Indonexia a łe coste de ła Cołonbia.
El łogo pì basso de ła superfisie terestre el se cata inte el Pasìfego, visin ła fosa de łe Mariane.
El deserto del Sahara xe un deserto inte el nord de l'Àfrica.
El xe el piasè grande del mondo.
El deserto del Sahara el presenta diverse carateristiche: ghe xe de i trati sabiosi, ma anca tanti trati rociosi, e parsino le zone de giarin.
El Sahara l'è trasversà da catene montagnose con cime alte, come i grupi del Tibesti e dal Haagar.
A sud del Sahara ghe un teritorio semi-desertico ciamà Sahel. El nome vien da l'arabo e vol dire roso, dal color de la sabia.
Le popolasion che vive in inte el Sahara le utiliza le oasi par catar l'aqua.
I grupi piasè grandi xe i tebu, i berberi, i tuareg, e i bagarra.
