Sara Bernar (frenkçe Sarah Bernhardt; aqiqiy adı — Genriyett Rozin Bernar, frenkçe Henriette Rosine Bernardt; 1844, Paris — 1923, Paris) — frenk aktrisa, «episi tarihte eñ belli aktrisa» XX asırda dep sayılğan edi[11].
Frenk Lloyd Rayt (inglizce Frank Lloyd Wright; 1867 iyün 8, Riçlend-Senter — 1959 aprel 9) — XX asırnıñ birinci yarımında Ğarp mimarlığınıñ inkişafına pek tesir etken amerikalı yañılıqçı mimardır.
«Organik mimarlıq»nıñ qurucısı ve açıq plannıñ teşviqatçısıdır.
1900-1917 ss. leyhası etilgen «Preriya evleri» Raytqa bellilik ve naz berildi. «Preriya evleri», organik mimarlığı kontseptsiya çerçivesinde inşaat etildi. Onıñ idealı, bütünlik ve tabiatnen birliktir.
1911 s. öz evi, Taliyesin yaz ikâmetgâğını «Preriya evleri» üslübinde inşaat etti. 
1910 s. Rayt, Almaniyağa yapqan bir seyaatında öz eki cıltlı portfoliosını derc ettirip, eserleri Avropada belli ola.
Frenk Rayt 363 evni inşaat etti. 2005 senesine qadar qurğanı evlerden qararnen 300 ev saqlandı. 1969 s. bir ev, «Kamilla» qasırğası ve 2005 s. eki ev «Katrina» qasırğası neticesinde yoq oldı.
Oklahoma
Gammage Auditorium
Mektep, 1902, ABD
Talisyen Vest eviniñ panoraması
İllinoystaki ev
İmperial Hotel (1916)
Los Ancelesteki (Kaliforniya) Ennis Hausnıñ ög tarafı
Rozenbaumnıñ evi
Talisyen Vest - 1937
Robi evi
-{Beth Sholom-} sinagogası
Qızlar içün Ciyu Gakuen mektebi, Tokio, Yaponiya, 1921
Yamamura evi
Vestkotnıñ evi (2005)
Molyer (frenkçe Molière), kerçek adı Jan-Batist Poklen (frenkçe Jean-Baptiste Poquelin); 1622 s. yanvar 15 — 1673 s. fevral 17) — frenk yazıcı, dramaturg ve aktörı, 'Parlaq teatr'niñ (L'Illustre Théâtre, 1643 s.) qurucılarından ve baş aktörlarından biridir.
Molyerniñ yaratıcılığı, dünya dramaturgiyasınıñ kelecek inkişafına pek tesir etti. Hasta Molyer tarafından yazılğan «Tasavur etilgen hasta» komediyası — komediyalarından eñ şeñ ve sevinçlidir. Komediyanıñ dörtünci taqdim etilüvinde (1673 s. fevral 17) Argan rolüni oynağan Molyer özüni yaramay duyğanına baqmadan spektaklini soñuna qadar oynadı. Bir qaç saat soñ evinde vefat etti. Frenkistannıñ eñ meşur dramaturgı, merasim ve itiramsız özüni öldürgenler ve vaftiz etilmegenler içün mezarlıqta defin etildi.
Volfgang Amadey Motsart (almanca Wolfgang Amadeus Mozart; 1756 ocak 27, Zaltsburg — 1791 aralık 5, Viyana) — klassik devirniñ bereketli ve nufuzlı bestekârıdır. 600-den ziyade eser yazdı.
Mukaddes Roma İmparatorluğundaki (şimdi Avstriya) Zaltsburg şehrinde doğdı. Babası Leopold Motsart da bestekardır, ve Volfgang beş yaşında müzik yazmaya başladı. Balalıqta bir çoq qırallıq saraylarında fortepiano ve kemane çaldı. Viyanada meşur oldı, amma maliyeviy telükesizligi yoq edi. Otuz beş yaşında öldü ve son eseri, Rekviyem Requiem (Ölüler için marş), bitmeyen kaldı.
Marko Polo (italyanca Marco Polo; 1254 s. sentâbr 15 (?) — 1324 s. yanvar 8 ya da 9) — Venedikli tuccar ve seyaatçı, Asiyada seyaat etkende közetkenni tasvirlegen «Dünyanıñ mücizeleri kitabı»nıñ müellifidir. Kitabı, Orta asırlardaki İran, Çin, Moğolistan, İndistan, İndoneziya ve diger memleketlerniñ tarihı, coğrafiyası ve qavmiyatı aqqında qıymetli menbadır. XIV-XVI asırlarda yaşağan deñizciler, haritacılar ve yazıcılarğa pek tesir etti. İtaliya milliy qaramanı sayıla.
Nikola Tesla (sırbca Никола Тесла, Nikola Tesla; 1856 oraq ayınıñ 10, Smılân, Avstriya-Macaristan - 1943 qara qış ayınıñ 7, Nyu York, AQŞ) - sırp ve amerikalı icatkâr ve fizikacısı. 
Sırp ailesinde doğıp keççe AQŞ vatandaşı olğan. Tesla, eñ çoq elektriklik, mıqnatislik ve elektrotehnikası saalarında öz icatlarınen belli. Ayrıca, oña deñişici aqım, çoq fazalı sisteması ve deñişici aqmınen elektrik köçüricisiniñ icatları ait. Niagara uçansuvındaki ilk gidroelektrostantsiyasınıñ qurucılığında esas şahsı edi. Sİ sistemasında mıqnatis induktsiyasınıñ ölçü birlemi, tetqiqatçınıñ şerefine adlandırılğan.
Efsanege dair, Nikola Tesla, tamam afat yarı gecesinde dünyağa kelgen. Bu, bugünki Hırvatistan (o zaman Avstriya-Macaristan) Gospiç şeeri yanında Smilân köyünde oldı. Babası - Milutin Tesla pravoslav kilsesiniñ papazı edi. Anası - Cuka Tesla (Mandik) pravoslav papazınıñ qızı edi. Halq yırlarınıñ çoqusını bile edi, amma o vaqıtlarda sıq rastkelgeni kibi, oqumış olmağan edi. Aile, beş baladan ibaret edi - eki oğlan ve üç qız, Nikola, dörtünci balası edi. 
1862 senesi aile, Gospiçke köçip kelgen, anda Tesla, gimnaziyada oquy edi. Soñ Tesla, Karlovatstaki mektebini bitirgen. Grats tehnikiy universitetinde elektrotehnikasını oquy edi, anda ise bakalavr derecesini almağa tırışa edi. Amma oquv yurtu, lektsiyalarğa qatnamağanı içün, oña bu derecesini tasdiqlamadı. 1880 - Pragadaki Karl universitetinde oquy edi.
İrade erkinligi - insan, öz areketlerinde ve qararlarında serbestmi, olar, evelden tayin etilgenlermi aqqında felsefiy sualdir. 
Asırlar devamında bu sual felsefecilerni ve ilâhiyatçılarnı meraqlandıra edi. Bu meseleni tedqiq etüv, tabiat qanunlarınıñ sebep-aqibet alâqası barmı oluvınıñ serbestlik ve sebep arasında tesirleşüviniñ añlamasına muhtac. Felsefe mektepleri, vaqialarnıñ episi tayinlengenmi dep ve serbestlik, tayinlevnen yan-yanaşa yaşay bilelermi (uyğunlıq uyğunsızlıqqa qarşı) baqışlarda farqlana. Şiddetli tayinlev tasdiq etkeni kibi, Bütündünya tayinlengen, bu da irade erkinligi imkânsızlığınıñ sebebi ola. 
İrade erkinliginiñ diniy, ahlâqiy ve felsefiy aqibetleri olur. Meselâ, din ceetinden irade erkinligi, qudretli ilâhiy maiyet, şahısnıñ saylav ve iradesine öz tesirini qabul ettirmey manasında kele bile. Ahlâqiyatta irade erkinligi şahıs, öz areketleri içün ahlâq ceetinden mesülietli olğanını añlata bile. İlim saasında bu esas şunı belgiley bile ki, miy ve aqılnen beraber vucutnıñ areketleri bütünley cısmiy sebepliginen tayin etilir. İrade erkinligi felsefe tüşüncesi doğğanınen ep diqqat talap ettken meselelerden biri olıp qala. 
İrade erkinligi meselelerine dair esas felsefiy yönelişlerni vekilleri aşağıdaki eki sualine nasıl cevap bergenlerine köre gruppağa bölmek mümkün:
Buddizm – dünya dinleriniñ biridir. İndistanda ortağa çıqqan. Dinniñ temelini qoyğan Gautama Buddadır. Buddizm muqaddes kitabınıñ adı Tripitaka (Üç Sepet).
https://tr.m.wikipedia.org/wiki/Budizm
Türk tili (öz adı Türk dili, Türkçe) – türkiy gruppadaki oğuz tillerinden bir tildir, Türkiye, Şimaliy Qıbrız Türk Cumhuriyeti ve Qıbrız Cumhuriyetiniñ resmiy tili. Türk tili türkiy tillerden eñ cayratılğandır (90 millionğa yaqın).
'Gendzi ikâyesi' (yaponca 源氏物語, げんじものがたり - Gendzi monogatari) - klassik yapon edebiyatınıñ abidesi, monotogatari üslüpli Heyan devriniñ lirik eseridir. 1001 ve 1005 seneleri arasında yaratılğan. 54 parça-suvoydan ibaret. Müelliflikni, saraydaki hanımda yazıcı ve şair  Murasaki Sikibuğa yazdırıla.
Eserniñ esasını, şeyhzade Hikaru Gendziniñ parlaq aşıq maceraları ve gençlikniñ gunaları içün esli yaşta azapları ikâyeleri teşkil ete. İkâye, zamannıñ mot olğan buddist fikirlerden tolu: karmadan qaçınılmazlığı ve evelki ve şimdiki ayatlarında yapılğan şeyler içün mesüliyetlik.
Utarit (Merkuriy; timsali: ) – Küneş sistemasınıñ Küneşke eñ yaqın seyyaresidir. Büyüklik ceetinden sekiz seyyare arasında sekizinci sıranı ala. Çıplaq köznen körünip olğan beş seyyareden biri (digerleri Çolpan, Merih, Müşteri ve Zual) olaraq eski devirlerden berli insan oğlunıñ diqqatını çekkendir. Utarit yer beñzeri ya da "qaya" yapılı seyyareler sınfındadır. Küneşke yaqınlığı sebebinen yer yüzünden közetilüvi zordır ve aqqında bilingenler sıñırlıdır.
Memeliler (Mammalia), bir ilmiy sınıflaştırma sınıfıdır.
Terek (Ağaç, Ağaş) – dallardan, yapraqlardan ibaret olğan bir ösümlik. Çeşit türleri bar, bazıları Meyva yetiştire (elma, armut, ayva ve başqa). Aynı zamanda yıllınmaq içün qullanıla ve eşiyada icad ettile.
Aparteid ve ya apartheyd (afrikaansça apartheid - ayrı olmaq) - Cenübiy Afrika ükümeti tarafından 1948 senesinden 1991 senesine qadar yerli beyaz terili olmağan adamlarğa, em de Asiyadan icret etkenlerge qarşı yapılğan ırqçı ayıruv ve aşalav resmiy siyasetidir.
Bu siyaset, Cenübiy Afrikanıñ avropalı ve avropalı olmağan ealisiniñ ayrı inkişafı fikrine esaslana. Aparteid qaidelerinden faydalanuv neticesinde CAC ealisinıñ ekseriyeti aqsızlıq vaziyetine ketirilgen edi. Renkli eali (bantu, yerliler, metislerniñ) cemiyette beyazlarnıñ kibi aqqıları yoq edi. Meselâ, 23 million qararenkliniñ parlament saylavlarında rey aqqı yoq edi.
Aparteid tertibi Cenübiy Afrika ükümetini dünya toplulığı ögünde yamanladı. 1976 senesi aparteid cinayetini toqtatmaq ve onı cezalamaq maqsadınen BM Devletlerarası muqavelesi amelge keçti.
Şimaliy qutup ya da Sırt qutubı - Dünya aylanuvı faraziy köçeriniñ yer yüzünen kesişken şimaliy yarımkürredeki noqtası. Arktik okeannıñ merkeziy qısmında buluna. Şimaliy qutup etrafında yıl devamında çoqyıllıq buzlar süzip yüre. Qışta orta ava arareti —40°, yaz aylarında 0°, bazı künlerde 2°-gece köterile. Qutup kündüzi 186 kün ve 10 saat, qutup gecesi 178 kün va 14 saat devam ete. Şimaliy qutup - meridianlar episiniñ qavuşqan yeri olğanı içün anda dünya tarafları (ğarp ve şarq) yoq.
Kanada (inglizce Canada, frenkçe Canada) – Şimaliy Amerikada bir devlet. Kanadanıñ paytahtı Ottavadır.
Rusiye, resmiy adı Rusiye Federatsiyası (rusça Росси́я, Росси́йская Федера́ция) – şarqiy Avropa ve şimaliy Asiyada bulunğan bir memleket. Paytahtı Moskva şeeridir. Meydanlığı 17 098 246 km² ile dünyanıñ eñ büyük memleketidir.
Bangkok (tayca adı — Krunthep, tayca กรุงเทพฯ) - Taylandnıñ paytahtı ve eñ büyük şeeri, Cenübiy Şarq Asiyasınıñ müim maliyeviy ve iqtisadiy merkezlerinden biri ve dünyanıñ eñ büyük şeerlerinden biridir (22 yer). Şeer, Siam körfezi yalılarına yaqın Chaophraya özeni üzerinde buluna. Chaophraya özeni üzerindeki liman.
Şeer, yalı yerlerinen birlikte, Taylandnıñ ayrı bir idare birlemi olğan Bangkok metropoliyasını teşkil ete. Metropoliyanıñ saası 1568,7 km2dir.
Şeerniñ ealisi  5 696 409 kişi (2015 senesi) olsa da, aglomeratsiyada 15 millionğa yaqın adam otura.
Şeer, Cenübiy Asiya devletleriniñ bir teşkilâtı olğan SEATO-nıñ merkezidir.
Arktik okean – Asiya, Avropa ve Şimaliy Amerikanıñ şimallerinde yer alğan, Şimaliy qutupnı qapatqan, buzlarnen qaplı bir okeandır. Meydanlığı 14 090 000 km². Diger okeanlarğa köre say olıp, eñ teren noqtası 5449 m, ortalama terenlik 1 038 m. Rusiye, AQŞ, Kanada, Grenlandiya, Norvegiya ile yalıları bardır.
Şimaliy deñiz - Atlantik okeannıñ qısmı, şarqta - Norvegiya ve Danimarkanıñ, ğarpta - İskoçiya ve İngiltereniñ, cenüpte - Almaniya, Felemenk, Belçika ve Frenkistannıñ kenarlarını yuva.
Danimarka, Norvegiya ve İsveçiyanı ayırğan Şimaliy deñiziniñ Skagerragı Kattegat, Örezund, Büyük Belt ve Küçük Belt ile Baltıq deñizinen bağlana.
Cenüpte Şimaliy deñiz  Pa-de-Kale ve soñ İngiliz Kanalı vastasınen Atlantikanıñ qalımtısı ile bağlana, şimalde ise - Norveg deñizi ile.
Deñizniñ meydanlığı, 565 biñ kvadrat metri  (Skagerrak aqımınen beraber); terenligi - 809 m qadar; say yeri - Dogger-banka; qoşulğan özenler: Reyn, Elba (Almaniya), Temza (Büyük Britaniya). Deñizniñ akvatoriyasında balıqçılıq darqağan, daa cermaynıñ ve tabiiy gaznıñ faal çıqaruvı keçirile.
