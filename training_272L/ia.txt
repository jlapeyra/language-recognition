Sarah Bernhardt (Paris, Francia le 22 de octobre 1844 – Paris le 26 de martio 1923) esseva un actrice de theatro de Francia, e illa ha essite appellate le "plus famose actrice in le historia del mundo." Bernhardt faceva su fama in le scenas de Europa in le annos 1870, e tosto illa esseva multo popular in Europa e le Americas. Illa disveloppava un reputation de esser un actrice dramatic seriose, e ganiava le supernomine "Le Divin Sarah."
Illa nasceva in Paris como Sara-Marie-Henriette Rosine Bernardt, como le filia de Julie Bernardt e un patre nederlandese. Ille addeva le littera "H" a su pre- e supernomine, e usava le nomine de Édouard Bernardt, le fratre de su matre, como le nomine de su patre. Illa probabilemente faceva isto pro celar le facto que su patre esseva incognite. Su avo, Moritz Bernardt, esseva un mercante judee in Amsterdam, e su matre judee probabilemente etiam nasceva in Amsterdam.
Le majoritate del incertitude super le vita de Bernhardt esseva causate per su tendentia a exaggerar e distorquer. Alicunos crede que illa nasceva in Iowa e fugiva verso Paris, ubi illa assumeva un nove identitate como cititano francese pro initiar un carriera in le theatro. Alexandre Dumas, filio (autor de La Dame aux camélias, que illa interpretava quasi 3 000 vices) la describeva como un mentitor notori.
Pro sustener se, es assumite que illa combinava le carriera de actrice con illo de cortesana. Al tempore, ambe carrieras esseva considerate como aliquanto scandalose. Illa esseva patrocinate per le Duc de Morny in 1859 pro le Conservatoire de Musique et Déclamation pro inseniamento theatric.
Le carriera in theatro de Bernhardt comenciava in 1862 quando illa esseva un studente in le Comédie-Française, le plus prestigiose theatro in Francia. Illa non esseva un grande successo in le conservatorio, e illa partiva pro devenir cortesana in 1865. In iste tempore, illa acquireva su famose sarcophago, in que illa frequentemente dormiva in loco de un lecto; illa diceva que isto la adjutava intender su multe rolos tragic.
Illa deveniva celebre in le theatros de Europa in le annos 1870, e tosto illa esseva multo popular in tote Europa e in Nove York. Illa tosto ganiava le reputation de un actrice dramatic seriose, e ganiava le titulo "Le Divin Sarah"; es asserite que illa esseva le plus famose actrice del seculo 19. Illa viagiava a Cuba e jocava in le Teatro Sauto in Matanzas in 1888. Illa inseniava plure feminas juvene in le arte de jocar, includente le actrice e cortesana Liane de Pougy.
Ben que illa esseva primarimente un actrice del theatro, Bernhardt creava plure cylindros phonographic e discos de dialogos famose de varie productiones. Un del primes esseva un lection de Phèdre per Jean Racine al domo de Thomas Edison in un visita a Nove York in le annos 1880. Illa esseva involvite con le artes visual, pictura e sculptura, e illa creava plure proprie obras. Illa etiam esseva un modello pro Antonia de La Gandara e publicava un serie de libros e dramas.
In su tempore, Bernhardt habeva un influentia forte in le opera, un influentia que ancora existe hodie. Tosca, per exemplo, ha un del plus notabile heroines in le opera, e esseva basate super un drama scribite pro Bernhardt.
In 1914, Bernhardt esseva facite membro del Legion de Honor de Francia.
Bernhardt habeva un amoretto con un nobile belge, Charles-Joseph Eugène Henri, Prince de Ligne, con qui illa habeva su sol filio, Maurice Bernhardt, in 1864. Charles se maritava con un princessa polonese, Maria Jablonowska. Postea, le amicos intime de Bernhardt includeva plure artistas (notabilemente Gustave Doré e Georges Clarin) e le actores Mounet-Sully e Lou Tellegen) e le autor francese Victor Hugo. Alphonse Mucha basava plures de su notabile obras de "art nouveau" super illa. Su amicitate con Louise Abbema, un pictora impressionista, esseva tanto intime e passionate que le duo esseva rumorate de esser amantes.
Postea illa se maritava con le actor Aristides Damala (cognoscite in Francia per su nomine de scena Jacques Damala) in London in 1882, ma le maritage, que durava legalmente usque al morte de Damala in 1889, rapidemente collabeva, gratias al dependentia de Damalas de morphina. In iste tempore, Bernhardt esseva dicite de esser in un amoretto con le Prince de Wales, qui postea deveniva Edward VII.
Esseva cognoscite que Bernhardt non esseva religiose. Su quotation plus famose esseva "Precar, io? Nunquam! Io es atheista." Ma illa esseva baptisate como catholica, e illa acceptava le Ritos final ante su morte.
Bernhardt esseva un del pioneras del cinema silente. Su prime film esseva como Hamlet in le film de duo minutas Le Duel d'Hamlet in 1990. (Technicamente, iste non esseva un film silente, proque illo habeva un cylindro Edison que habeva le effectos sonic). Postea, illa devineva stella de 10 films, includente 2 films biographic. Le final includeva Sarah Bernhardt à Belle-Isle (1912), un film re su vita quotidian.
In 1905, representante un rolo in La Tosca de Victorien Sardou in Rio de Janeiro, Bernhardt feriva su geniculo derecte durante le scena final in que illa debeva saltar de un muro alte. Su geniculo nunquam sanava ben. Verso 1915, su gamba esseva infectate de gangrena, e illo debeva esser amputate. Illa esseva confinate a un chaise rolante durante plure menses. Esseva rumorate que Bernhardt refusava un offerta de $10 000 pro exhibir su gamba amputate como curiositate medical; ben que P. T. Barnum es frequentemente citate como le persona qui faceva le offerta, ille moriva in 1891. 
Nonobstante, illa continuava su carriera, sin uso de un prosthese de ligno (illa essayava usar un, ma illo non la placeva). Illa faceva un tour ben succedite del Americas in 1915, e post su retorno a Francia, illa jocava in su proprie productions quasi continuemente usque a su morte. Su final successos includeva Daniel ((1920), La Gloire (1921), e Régine Armand (1922). Su infirmitate physic practicamente la confinava al immobilitate in le scena, ma illa poteva triumphar con le criticos per su voce charismatic, que habeva cambiate pauco con su vetulessa.
Le 26 de martio 1923, Bernhardt moriva de uremia in le cura de su filio Maurice. Illa esseva interrate in le Cemeterio de Père Lachaise, Paris, Francia.
Sarah Bernhardt ha un stella in le Hollywood Walk of Fame, a 1751 Vine Street.
Frank Lloyd Wright (Oak Park, Illinois, 8 de junio 1867 - Phoenix, Arizona, 9 de april 1959), architecto statounitese, un del prime maestros del architectura del seculo 20 cognoscite pro le architectura organic e functional de su designos.
Su designos anterior son inter le plus celebrate exemplos del «Prairie Style», un evolution ex le movimento «Arts and Crafts» que mitte emphase sur le lineas horizontal, le juxtaposition de tectos alte e basse, le lumine natural, etc. In su phase posterior, Wright elaborava su proprie stilo «usonian», que utilisa minus de ornamentation decorative e lineas plus aggressive.
Wright designava quasi tote le detalios de su edificios, includente le mobiliario e le stabulos. Su designos in vitriera son multo renominate.
Inter le edificios le plus famose que Wright designava, on pote mentionar Fallingwater (Pennsylvania), le casa de Darwin Martin (Buffalo), Taliesin (stato de Wisconsin), le casa de Robie (Chicago), le Guggenheim Museum (New York), su proprie domicilio e studio in Oak Park (Illinois), Taliesin West (Arizona) e le Imperial Hotel (Tokio, largemente demolite).
Wright esseva un unitariano, e designava plure ecclesias unitarian, como pro exemplo in Oak Park e Madison (Wisconsin).
Fallingwater, Pennsylvania 1937.
Arthur Heurtley House, Oak Park, Illinois 1902.
Taliesin, Spring Green, Wisconsin 1902.
Darwin D. Martin House, Buffalo, New York 1904.
Frank Lloyd Wright Home 1898.
Charles Weltzheimer Residence, Oberlin, Ohio 1948.
Price Tower in Bartlesville, Oklahoma 1956.
The Walter Gale House, Oak Park, Illinois 1893.
Molière (15 de januario 1622 – 17 de februario 1673) esseva un actor, director e scriptor francese. Su nomine real esseva Jean-Baptiste Poquelin, Molière esseva su pseudonymo theatral. Ille scribeva alcunes del comedias plus importante in historia human.[1] 
Ille nasceva in Paris ubi su patre possedeva un magazin de tapetes. Como un juvene persona, Molière decideva viver un vita de artista. Al etate de 21, ille fundava un compania de theatro que proximemente faceva bancarupta. De 1645–1658, ille viagiava per Francia con alcunes de su amicos.  
Depost, rege Louis XIV faceva Molière responsabile del intertenimento in le corte de Versailles presso Paris. Molière esseva felice a causa de haber le rege inter su amicos, proque ille habeva plure inimicos, specialmente gente importante in le Ecclesia Catholic Roman. Comedias de Molière tracta con debilitates human: jelosia, meschineria, hypocrisia, timor de morte. Per introduction su figuras in situationes ridicule, Molière voleva intertener e educar su audientia. 
Un de su plus importante spectaculos es Tartuffe, monstrante un bigot qui gania le favor de un ric familia. Le ultime drama de Molière esseva Le Malade Imaginaire ("Le malade imaginari"), appellate tamben Le Hypochondriaco (in anglese The Hypochondriac). Como in plure de su comedias, Molière jocava le rolo principal. Ille moriva sur scena durante le quarte presentation. Pro su problemas con le Ecclesia, ille non poteva esser interrate in un cemeterio del Ecclesia.
Wolfgang Amadeus Mozart (27 de januario 1756 – 5 de decembre 1791), nascite in Salzburg, esseva un compositor de musica classic multo importante. Ille ha componite musica pro piano, symphonias e obras vocal, includente operas.
Marco Polo esseva un viagiator italian (Republica de Venetia, 1254-09-15 — id. 1324-01-08). Desde 1271, ille transversava tote le Asia per Mongolia e reveniva per Sumatra, deinde de haber restate 16 annos al servicio de Kubilai Khan. Le narration del viages esseva facite in francese (Le livre des merveilles du monde, ou il Milione), esseva le prime documento europee super le China mongol, e attesta le mytho de un extreme oriente fabulosemente ric.
Michael Faraday (1791 - 1867) esseva un physico anglese; un excellente conferentiante, e le fundator del scientia moderne de electricitate.
Faraday esseva nascite al 1791-09-22, proxime a "Elephant & Castle", London. Del etate de 14, ille se mitte in apprentissage como un libro-ligator e durante su septe-anno apprentissage disveloppate un intereste in scientia.
Postea ille inviate a Humphry Davy alcun notos que ille ha facite, Davy emplea Faraday como su assistente. In un societate de classes multo distincte, ille non esseva considerate esser un gentilhomine, e il es dicite que le marita de Davy refusava reguardar Faraday como un equal, e non se associa con ille.
Su labor grandissime esseva con electricitate. In 1821, tosto post Ørsted, le chimico Danese, discoperite le phenomeno de electromagnetismo, Faraday construeva duo apperatos a producer illo que ille appellava rotation electromagnetic: un motion circular continue del fortia magnetic circular circa un filo. Dece annos postea, de 1831, ille comencia su serie grande de experimentos de que ille discoperite induction electromagnetic. Iste experimentos forma le base de technologia moderne electromagnetic.
In labor super electricitate static, Faraday monstra que le carga solmente residite sur le exterior de un conductor cargate, le carga exterior non ha influentia sur alique incluse intra un conductor; iste effeto protegente es usate in que es nunc appellate un cavia de Faraday.
Ille dava un serie succedite de conferentias super le chimia e physica de flammas al Royal Institution, titulate Le Historia Chimic de un Candela; iste esseva le origin del Conferentias de Natal pro personas juvene que es ancora date ibi cata anno.
Le unitate de capacitance, le farad, es nominate in su honor; su pictura ha essite imprimite sur le 20£ nottas del banca britannic.
Le garante e mentor de Faraday esseva John 'Jack Folle' Fuller, qui crate le Professorato Fulleriano de Chimia al Royal Institution. Faraday esseva le prime, e le plus famose, detentor de iste positiona a que ille esseva appunctate pro vita.
Ille mori a su casa a Hampton Court de 1867-08-25.
Nikola Tesla (alphabeto cyrillic: Никола Тесла; Smiljan, Imperio Austriac [hodie en Croatia] le 9 o 10 de julio 1856 – Nove York, Nove York, SUA le 7 de januario 1943)[1] esseva un ingeniero electric, inventor, e recercator serbo-statounitese. Ille studiava le ingenieria al Universitate Technic de Graz e al Universitate de Praga, e in su carriera inventava dynamos que se basava super le principio de systema polyphasic de currente alternate, depost transformatores e motores electric, deveniente un importante contributor al nascentia del electricitate commercial;[1] de facto su labor e recercas coadjuvava comenciar le Secunde Revolution Industrial.[2]
Jean-Paul Charles Aymard Sartre (Paris le 21 de junio 1905 – ibidem le 15 de april 1980), cognoscite como Jean-Paul Sartre, esseva un philosopho, scriptor, romancero, dramaturgo, activista politic, biographo, e critico litterari francese, exponente del existentialismo e del marxismo humanista. Ille esseva le decime scriptor frances seligite como Premio Nobel pro Litteratura, in 1964, ma ille lo rejectava explicante in un littera al Academia Svede que ille habeva como regula declinar omne recognoscentia o distinction e que le ligamines inter le homine e le cultura debeva disveloppar se directemente, sin passar per le institutiones. Ille esseva companion del etiam philosopho Simone de Beauvoir.
Charles de Gaulle (22 de novembre 1890 – 9 de novembre 1970) esseva un presidente de Francia.
दिसो दिसं यं तं कयिरा वेरीवा पन वेरिनम् ।
मिच्छापनिहितं चित्तं पापियो नं ततो करे ॥Diso disaṃ yaṃ taṃ kayirā verī vā pana verinam,
Micchāpanihitaṃ cittaṃ pāpiyo naṃ taṃ kare.Qualcunque mal que un inimico face a un inimico o un rancoroso a un rancoroso,
un corde mal dirigite face un mal ancora plus grande.
(Dhammapada, «Cittavaggo tatiyo» "Versettos super le corde", versiculo 42)Le buddhismo[1] es le religion e philosophia nontheocentric fundate sur le inseniamentos de Gautama Siddharta (in sanscrito; in pali, Gotama Siddhattha), un propheta indian qui viveva inter circa 563 e 483 aEC. Iste religion se originava in nord India e se diffundeva gradualmente a tote Asia, a Asia Central, Tibet, Sri Lanka, Sud-Est Asia, e anque le paises del est asiatic China, Corea, e Japon.
Buddha es un parola in le ancian linguas pali e sanscrito que significa "le eveliato". Illo es relate al parola proto-indoeuropee bodhi que significa "eveliar".
Secundo le legenda, le futur Buddha, Siddhartha Gautama, nasceva circa le seculo 6 aEC in le nord-west de India in lo que ora es le provincia de Bihar. Su patre esseva un rege, e Siddhartha viveva un vita de luxo, sin difficultates. Le legendas dice que un vidente prediceva que Siddhartha devenirea o un grande rege, o un grande sacerdote, e assi le rege probava facer que Siddhartha nunquam esseva insatisfacte. In despecto de isto, al etate de 29 annos, escortate per su attendente Channa, ille videva lo que nos appella le Quatro Visiones de Passar: un stropiato vetule, un homine malade, un cadavere in decomposition, e al fin un sacerdote viagiante. Iste quatro visiones, como on los appella, le causava saper que vetulessa, madadia e morte veni a totos, non solo un vice mais repetite de vita in vita in succession per eras innumerabile. Ille abandonava su vita mudan, su marita e infante, su privilegio, nobilitate, casta, e assumeva le vita de un sacerdote viagiante pro cercar le responsa al question de vetulessa, maladia, e morte. On dice que ille lassava su casa al medie-nocte, pausava pro vider su familia un ultime vice, e non retornava ibi per un tempore longissime. Sacerdotes indian (sadhus), in le tempore sue como in le nostre, practicava un varietate de disciplinas ascetic designate a mortificar lor carne — on pensava que per supportar pena e suffrentia, le atman o anima deveniva libere del cyclo de renascentia in pena e dolo (isto esseva un forma primitive de Hinduismo).
Siddhatha esseva adepte a iste practicas, e superpassava su mentores. In despecto de isto, ille non trovava un responsa a su problema e, relinquente su mentores, ille e un parve gruppo de companiones vadeva avantiar lor austeritates. Ille deveniva un skeleto coperite de pelle, supervivente con un sol grano de ris per die, e practicava le prisa de su respiration. Post quasi affamar se al puncto de morte, Siddhartha comenciava reconsiderar su via. A iste tempore ille rememorava un momento in su infantia in le qual ille observava su patre initiar le aratura del station, e ille "cadeva" in un stato natural concentrate e focalisate in le qual tempore pareva star, le qual le faceva beate e refrescava. Forsan iste fornirea un alternativo al mortification?
Ille prendeva un poco de lacte de butyro de un caprero passante, e trovava un grande arbore (alora appellate le Arbore de Bodhi) sub le qual ille serea protegite del calor del sol estive, e comenciava meditar. E iste nove methodo de practicar tosto esseva fructuose. Su mente deveniva concentrate e pur, e alora, post sex annos de cercar, ille attingeva le illumination, e deveniva un Buddha. Isto significava que ille habeva discoperite un via a esser libere del penas de iste mundo.
Historicamente, il ha alcun problemas con iste historia: primo, il ha altere historias de su vita que es un poco differente — un altere historia dice que Siddartha sortiva de casa in su juventute, e con su parentes lamentante e lacrimante. Secundo, nos sape que le pais de Magadha in le qual ille viveva in ille tempore esseva un republica oligarchic, e assi il non habeva un familia regal. In despecto de isto le historia ha poter e su exactitude historic non es essential a su habilitate de inspirar le buddhistas durante duo millennios e medie.
Un Buddha es un esser human que se ha evelitate al natura essential del mundo, cuje vision a in le natura de realitate le ha transformate totalmente. Un Buddha non es un deo, e deos non joca un rolo importante in le Buddhismo. "Buddha" es un titulo e non un nomine personal. De facto, omne scholas de Buddhismo recognosce plure Buddhas e in le passato e in le futuro.
Un Buddha es un persona que ha (re)discoperite le principios per le quales le vetulessa, le maladia, e le morte, e tote le pena del mundo pote esser superate definitivemente. Iste principios es cognoscite como le Buddhadharma, o simplemente le Dharma. Ben que le Dharma ipse existe foras del tempore e del spatio, le cognoscentia del Dharma pote esser (e es) perdite. Omne personas pote attinger lo que le Buddha attingeva — independentemente de etate, sexo o casta. Ben que, proque un Buddha es uno qui lo rediscoperi, per su proprie effortio e sin un mentor, illes es reguardate como superior a illes qui les seque.
Le fide buddhic se centra circa tres joieles preciose appellate le Gemma Triple. Illos es le Buddha (le mentor Illuminate), le Dhamma (le veritate, e assi le inseniamento del Buddha), e le Sangha (que significa in iste contexto le Arya-Sangha o communitate de individuos Illuminate). Omne Buddistas vota haber istes como lor refugio, e anque viver per le Cinque Preceptos. Monachos ha anque cinque preceptos in ultra.
In su prime oration, le inseniamento del Buddha esseva del quatro nobile veritates.
Le Sentiero sempre se presenta in le mesme ordine, mais illo non es sequential. Nulle elemento del Sentiero Octuple es un condition de ulle altere. On lo pote gruppar in tres sectiones: cognoscentia (1, 2), moralitate (3-5), e concentration (6-8).
Secundo le tradition buddhic, tote le phenomenos (dharmas) es marcate per tres characteristicas:
On dice que Buddhismo ha habite tres periodos major de popularitate in su tempore. Le parola pro iste periodos es yana, o vehiculos. Le prime esseva fundate per Gautama Buddha in le 5e seculo A.C.. Il non ha scholas de iste era ja supervivente, ben que le schola Theravadin pote (correctemente) pretender esser hereditate de les, e es le sol schola que ha preservate su canone de textos (le si-nominate Canone pali). Istes scholas es sovente appellate Hinayana, mais iste es un termino pejorative usate per buddhistas plus recente.
Le Mahayana se nasceva in nord-west India in le prime seculos A.D.. A parte de esser un reassertion del principios del Dharma, le scholas Mahayana anque attendeva le ideal Bodhisattva, in le qual on practica le Dharma pro le beneficio de tote le cosas existante, non solmente pro illumination personal. Alcun vices, on dice que le scholas buddhic {en: early = prior al alteres} habeva interesse solmente in le liberation personal, mais iste non se reflecte in o su textos o su practicas. In ulle caso le scholas Mahayana attendeva compassion, e universalisava le Dharma.
Quando Buddhismo comenciava haber interaction con tradition tantric indian, un nove forma de practica emergeva. Ancora un vice le Vajrayana como on lo appella ora, re-attendeva, mais illo se concerneva con experientia directe de realitate. Vajrayana es anque appellate mantrayana.
Tres menses post le passar de Gautama, le Sangha realisava le Prime Consilio. A iste puncto, il habeva nulle conflicto re le inseniamentos del Buddha, e assi le inseniamentos esseva divise a in varie partes, e cata un assignate a un senior e su studentes pro ammemorisar. Istes gruppos sovente compareva su memorias con le unes le alteres pro assecurar que on non faceva ommissiones o additiones.
Post cento annos, on realisava le Secunde Consilio, in le qual le inseniamentos mesme non esseva questionate, mais le regulas Vinaya de monachos esseva. Alcunos voleva emendar o modificar alccun regulas minor, un action permisse per le Buddha. Le monachos orthdoxe, plus tarde appellate le Theravada, diceva que on debe cambiar nihil (pro mantener le forma exacte e prevenir anarchia), ben que altere monachos insiteva super modificar alcun regulas. Le apparentemente trivial disputa concerneva le Dece Punctos, que include le ammagazination de sal in un corno, le uso de tapetes del grador improprie, e le uso de auro e argenta. Finalmente un gruppo de monachos appellate le Vajjianos quitava le concilio e formava le Mahasanghika — le Grande Communitate, e faceva lor modificationes. Inter le prime seculo aEC e le prime seculo AD, le termas Mahayana e Hinayana appareva (in le 'Sutra del Loto del Bon Lege') e per le secunde seculo EC, Mahayana, originalmente un branca del Mahasanghika, deveniva clarmente definite per le obras de Nagarjuna, Asanga e Vasubandhu.
In le tertie seculo AC, le Tertie Consilio occurreva, al qual parve sectas incontrava questionar le Vinaya, e, alora, le inseniamentos. Le presidente del Concilio, Moggaliputta Tissa, compilava un libro appellate le Kathavatthu que refuteva le ideas e theorias sponsava per alcun sectas. Le inseniamento approbate e acceptate per iste Concilio esseva appellate Theravada. Le Abhidhamma Pitaka esseva incluse a iste Concilio e le Tipitaka esseva assi portate a Sri Lanka per le filio de Asoka, Ven. Mahinda. Iste tradition serea le prime imprimer le dhamma.
Circa iste tempore, Buddhismo diffundeva ex India per medio de undas successive de mercantes e peregrines. Illo viagiava tant distante como Arabia in le occidente, e al oriente a sud-est Asia (in le qual le prime tracias de Buddhismo veni de 400 AD), e anque China, Mongolia, Japan e Corea. 
Vajrayana anque evolvite ca. iste tempore, ascentente de India a in Tibet circa 600 AD, ubi illo coexisteva con systemas credential native (vide Bön), mais plus tarde los absorbeva o supplantava.
Le fimbria nordic de est Turkestan (Xinjiang in west China moderne) adhereva al schola Theravada, mais circa 1000 AD, le buddhismo del region esseva supplantate per le crescentia del islam.
Vide etiam: Chronologia del Buddhismo.
Canone Aperte
Varie canones, le Canone pali.
Textos Mahayana.
Le tradition esoteric Vajrayana anque ha un collection distinctive de textos pro studiar, le quales include le Tantras.
Apocryphos Buddhic Chinese, e altere textos plus recente.
Hinduismo recognosce Gautama como le 9e incarnation de Vishnu, e in le religion de Shintoismo, ille es reguardate como un Kami. Le Fide Baha'i dice que ille esseva un manifestation independente de Deo. In christianismo, Gautama es credite haber site sanctificate como Sancte Josephat. Alcun Moslemes crede que Gautama Buddha es Dhul-Kifl, un del prophetas mentionate in le Coran.
Masculo[1] es un esser human de sexo masculin, contrastante al femina (conforme al sexo) e al puero (conforme al etate). Un masculo adulte es appellate homine.
Le vocabulo masculo es usate pro designar al sexo biologic, a differentes rolos social o cultural, e alquando etiam pote includer tote le etates, o ancora a personas qui es in condition transgenere. In plure culturas trans le historia, il esseva commun que le masculos predominava le major parte de labores e professiones, un situation que ha comenciate a cambiar depost le seculo 20; ben que il ancora persiste in travalios como in un armea, le qual in poco paises se admitte feminas.
Socialismo[1] es un movimento politic de sinistra cuje disveloppamento moderne comencia essentialmente post le Revolution francese. In general, socialistas favorisa le instrumentalisation del stato pro avantiar le interesses de classes social subalterne.[2] Illo ha classicamente proposite le reimplaciamento del capitalismo per un nove systema economic in qual le publico[3] dirigerea le fortias economic productive in le interesse commun e de un maniera equalitari. Dunque un tendentia simplista confunde socialismo al nationalisation de fabricas; totevia, nationalisation es solmente un de plure tacticas verso le controlo public del economia – socialistas promove sovente le organisation e action syndicalista, le formation de cooperativas, participation operari in interprisas, taxation progressive, un salario minime etc. In le passato esseva in voga le creation de interprisas o colonias modello, varie manipulationes del systema monetari, le imposition de precios maxime, e altere mesuras hodie pauc promulgate. Socialistas extende sovente lor definition del «interesses» del classes non hegemonic extra le sphera economic:[4] provision de servicios public (education, sanitate, transportation public, habitation, assecurantia social...); promotion de pace e unitate international; feminismo;[5] opposition al feudalismo, racismo, colonialismo e apartheid; laicismo; e ecologismo, son totos frequentemente associate al socialismo. Naturalmente, iste positiones son nullemente universal a presso de socialistas.
Doctrinas socialista ha essite misse in practica per governamentos democratic e dictatorial, e de un maniera plus o minus celere. Duo variantes de socialismo devenite importante in le seculo 20, a saper le communismo e le social-democratia, son notabile pro lor divergentias de approche e ideologia. On pote grosso modo characterisar communismo como un socialismo revolutionari implementate per un stato a partito unic (sovente totalitari), e social-democratia como un socialismo reformista implementate gradualmente per un stato pluralista e democratic. Ultra iste duo categorias large, il ha existite alcun movimentos revolutionari democratic (como le movimento Total Revolution de J. P. Narayan in India) o reformista autoritari (como le «ideas napoleonie» de Napoléon III, qui se considerava como un socialista).
Partitos socialista, o de tradition socialista, son ben ancorate in le major parte de systemas multi-partitista del mundo (con alcun exceptiones importante como isto del Statos Unite). Plus de cento partitos de orientation socialista o social-democrate son assemblate in le International Socialista; altere, minus grande internationales existe alsi. Programmas assatis radical, characterisate como socialista per lor proponentes, ha essite implementate per le revolutiones russe (1917, directe per Lenin con le collaboration de Trotsky, Stalin, Bukharin...), chinese (1949, directe per Mao Zedong), cuban (1959, directe per Fidel Castro e Ché Guevara) e bolivarian (venezuelan, 1999, directe per Hugo Chávez), inter alteres.
Intellectuales socialista include Robert Owen, Henri de Saint-Simon, Karl Marx e Friedrich Engels, Georgi Plehanov, Eduard Bernstein, Antonio Gramsci, Rosa Luxemburg, Sidney e Beatrice Webb, Bertrand Russell, W. E. B. Du Bois, Albert Einstein, George Orwell, Jean-Paul Sartre e alteres.
Socialismo es traditionalmente symbolisate per le color rubie: le bandiera rubie, le rosa rubie e cocardas rubie son familiar emblemas socialista. Hymnos como Bandiera rossa, L'Internationale, Bella Ciao, Solidarity Forever, El Pueblo unido jamás será vencido, The Red Flag e La Marseillaise face parte del tradition socialista.
Le racialismo o racismo es un conviction ascientific, e a vices un ideal politic, que professa le existentia de differente racias human, e que reclama que alicun racia o ethnicitate es melior o pejor quam alies, habente le voluntate de practicar le discrimination racial in base a iste principio. Le dictionario defini le racialismo como:
Qui crede in iste conviction es nominate “racialista” o “racista”. Le gente ha saepe disunite altere personas in differente gruppos, iste disunion es usualmente facite sur le base de cosas que pote facilemente esser vidite, como le color del pelle o le tractos.
Le scientistas affirma que differente ethnias son al origine de gruppos de familias vivente in alicun loco pro longe tempore. Totevia, omne ethnia de humanos pote prolificar uno con alie. Le mundo scientific declara que le racias non existe in le Homo sapiens, judicante divisiones social a base racial como arbitrari, ancora plus evidente in le facto que gente considerate de differente racias habe frequentemente mesme characteristicas exterior.
Numerose paises hodie declara que le differentias in le aspecto del personas non son importante, promulgante leges que norma le tutela de totes ad haber le mesme derectos human garantite e inalienabile.
Varie societates in le passato e in le presente have governamentos gerite per politicas racialista, como Japon e Germania nazi ante e durante le Secunde Guerra Mundial, o Africa del Sud e Statos Unite que applicava regimes de apartheid o segregation usque pauc decennios retro, o le moderne Republica Popular de China que es accusate de deportation racial e reeducation cultural. In iste systemas, multitudes de gente perdeva le libertate o le vita simplemente pro false categorisation esthetic que les poneva como differente ab le majoritate. 
In le annos 1960, le Association Operari Indian in Grande Britannia affirmava que il ha un differentia inter "racialismo" - le prejudicio de illes qui non cognosce melior - e "racismo" - le uso politic o institutional deliberate de odio racial. Quamquam, le duo parolas son frequentemente usate con le mesme senso.
Mercurio[1] (simbolo: ) es le plus proxime planeta al Sol, con un orbita de 87.97 dies Terren. Illo es un del planetas de petra — Mercurio,  Venere, Terra e  Marte — e inter illos le plus parve. Su composition geologic es circa 70% mineralos metallic e 30% mineralos silicate. Dunque illo possede un alte densitate, proxime a illo de Terra. Ille condition indica que su nucleo es spisse e ric in ferro. Le superfacie de Mercurio sembla generalmente illo de Luna, benque le geologias del duo son multo differente.
Le notationes le plus vetere sur observationes de Mercurio veni del civilisation Sumeric circa 3000 a.Chr. Duo millennios postea le grecos lo appelleva Hermes, le nomine del messagero del dios olympic proque le planeta ya curre rapidemente a long del cielo, e le romanos Mercurio, le nomine latin del mesme dio. 
In le initio del seculo XVII inventor italian Galileo Galilei deveniva le prime qui examinava Mercurio per telescopio, ma sin observar alcun detalios a cosa del vitro inferior in su instrumentos optic. 
Circa 1880 astronomo Giovanni Schiaparelli, post longe examinationes telescopic del planeta, proponeva qui su die e su anno habeva le mesme duration, i.e. un revolution claudite. Iste hypothese tosto ganiava supporto general in le mundo scientific. Ma 1965 observationes per radar lo refutava e, in loco, montrava que le die de Mercurio es circa 59 dies terren, i.e. il ha tres dies mercurial durante duo annos mercurial.
Le prime sonda exploratori a Mercurio, le Mariner 10 del SUA, adveniva 1974 e entrava un orbito circum le sol. Illo faceva tres passages presso le planeta durante duo annos mercurial, depost le quel le mission era terminate. Mariner 10 inter alia confirmava le mesura del die planetari e transmitteva le prime photographias del topographia mercurial a Terra. 
Depost 2008 le secunde visitator terrestial, le statounitense sonda Messenger, ha examinate Mercurio a un multo plus grande scala. Illo mesura p.ex. le composition mineralogic e le campo magnetic. Depost plure orbitas circum le sol, Messenger 2011 iva a in un orbita multo elleptic circum Mercurio e postea illo ha photographate tote le superfacie del planeta.  
2012 NASA, le agentia statounitense pro recerca astronautic, proclamava que Messenger habeva trovate tracias de glacie aquatic e de chimicos organic in alcun crateres polar, cuje bassos son in umbra permanente a cosa de grande profunditate.
Mercurio    
Venus    
Terra    
Marte    
Jupiter    
Saturno    
Urano    
Neptuno
In biologia, un specie es le unitate al base del systema de taxonomia. In le classification scientific, on assigna a un specie un nomine a duo partes in latin, primamente le genere (con le littera principe capitalisate), sequite per le secunde nomine. Per exemplo, humanes es in le genere Homo, e es in le specie Homo sapiens. Le nomine del specie consiste in tote le nomenclatura binomial, non solmente le secunde nomine (que pote esser appellate epitheta specifice pro plantas, e nomine specifice pro animales). Le nomenclature binominal esseva introducite como standard per Carolo Linnaeo in le annos 1700s, ergo illo es a vices appellate "nomenclatura de Linnaeo".
Un musculo[1] es un texito connective que consta de cellulas e fibras. Musculo  habilita movimento per contractendo. Cellulas  de musculo contine fibras de proteina que inter se pote lapsus dum contrahente e mutante longtitudo e forma de cellula.
Le tuberculose o tuberculosis es un maladia que affecta le humano e practicamente omne le species de vertebratos. Illo es producite per un bacterio (bacillo de Koch) del genere Micobacterium.
Le maladia es generalmente definite como chronic e debilitante.
Il ha differente formas dependente del organo attaccate, le intensitate del affection, etc. Lor lesion characteristic es le formation de parve nodulos in le organos affectate.
Le mammales o mammiferos es un classe (nomine scientific Mammalia) de animales vertebrate del phylo del chordatos.
Le principal characteristic es le presentia de glandulas mammari in le feminas de tote le species. Iste glandulas secreta lacte pro alimentar le pullos durante lor prime menses de vita.
Le mammales es de temperatura constante. Lor embryones, providite de amniones e de allantoides, se disveloppa quasi semper intra le corpore materne.
Le scientia que studia le mammales se nomina mammalogia. 
Le mammales es includite in un grupo de amniotas appellate synapside, que in ultra include altere animales plus relationate con le mammales que con le reptiles. Le synapside plus antique cognoscite es un ophiacontide del pennsylvanian medie (320 milliones de annos retro) de Joggins, Nove Scotia.
In le permico inferior, le therapside, le grupo que include le mammales e le major parte de lor parentes del Permico superior e posterior, habeva apparite (Laurin and Reisz, 1990, 1996). Nonobstante, le mammal plus antique cognocite solo data del Jurasico (Rowe, 1988). Le registro fossile del synapsides es un del plus extense de tote le gruppos de vertebratos. Illo ha essite usate pro illustrar le concepto de evolution (Hopson, 1987) e pro comprobar patronos macroevolutive (Kemp, 1985). Le niche plus grande in iste registro fossile es inter le synapsides permo-carboniferees e le therapsides.
Le classification plus acceptate del synapsides es le sequente:
Le major parte del differentias inter (prototherios e metatherios) in respecto al species plus commun del resto del mundo (placentatos o eutherios) ha su origine in un processo evolutive completemente independente, motivate per le separation del Pangea 125 millones de annos retro, inter le periodo Jurassic e le Cretacee. Durante le Cretaceo, le metatherios esseva le mammales predominante in tote le continentes; mais le apparition del placentatos in le Eoceno causava su lente extinction in le major parte del mundo. Australia restava separate del resto del continentes, e con le manco de competition con le mammales placentate (il solo habeva certe rodentes e vespertiliones), deveniva le principal populator mammales,
Le classe Mammalia se divide in duo subclasses (oviparos o prototherios; e non oviparos, o therios). intre le primes, il ha solo quatro species, gruppate in tres generes e duo familias (le ornithorhyncho e le echidna). Le Prototherios solo se trova, in stato salvage, in le continente australian, ben que il ha indicio de fossiles (de 61 milliones de annos) de un specie extincte in Argentina, le Monotrematum.
Le subclasse del non oviparos o theria, se divide in duo infraclasses, secundo le loco ubi termina su gestation (le eutherios intra le matre e le metatherios in un sacco externe, nominate Marsupial. Le metatherios solo se trova, in stato salvage, in Australia e Sudamerica.
Un arbore[1] es un planta alte perenne con un trunco e ramos. Illo consiste de ligno. Le quatro partes principal del arbore es le radices, le trunco, le ramos e le folios.
Le radices del arbore es subterranee. Illos porta le nutrimentos e aqua del terra per le trunco e ramos al folios del arbore.
Le trunco es le corpore principal del arbore. Illo es coperite con cortice que protege lo de injuria. Le ramos cresce del trunco.
Le folios del arbore es generalmente verde, ma pote esser de colores differente.
Stanno es un elemento chimic con le symbolo Sn (ab le latino :stannum) e numero atomic 50. Illo es un metallo de gruppo principal in gruppo 14 del tabella periodic del elementos.
Stanno monstra similaritate chimic a ambe vicinal elementos de gruppo 14, germanium e plumbo e ha duo possibile statos de oxydation, +2 e le un pauc plus stabile +4. 
Stanno es le 49ne plus abundante elemento e ha, con 10 isotopos stabile, le plus grande numero de isotopos stabile in le tabella periodic. Illo es obtenite principalmente ab le mineral cassiterite, ubi illo occure como bioxydo de stanno, SnO2.
Iste argentee, malleabile metallo povre es non facilemente oxydate in aer e es usate de revestir altere metallos de impedir corrosion. 
Le prime alligato, usava in scala grande pois 3000 aEC, esseva bronzo, un alligato de stanno e cupro.
Tempore[1] in meteorologia es le stato del atmosphera, al grado que illo es calide o frigide, humide o sic, calme o tempestic, clar o nubose.  
Tempore, vidite ab un perspective anthropologic, es alicun cosa omne humanes in le mundo constantemente ha experientia de per lor sensos,al minus durante esser foras. Il ha socialmente e scientificamente construite comprehensiones de que tempore es, que face illo cambiar, le effecto illo ha sur humanes in differente situationes, etc. Ergo, tempore es alicun cosa gente sovente communica re.
Le majoritate de phenomenos del tempore occure in le troposphera[2][3], justo sub le stratosphera. Tempore generalmente refere al activitate quotidian de temperatura e precipitation, 
ma climate es le termino pro le statisticas de conditiones atmospheric durante periodos plus longe.[4] 
Quando usate sin qualification, "tempore" (in le senso meteorologic) generalmente significa le tempore del Terra.
Tempore es pulsate per differentias de pression aeral (temperatura e humiditate) inter un loco e un altere. 
Istes differentias de pression e temperatura pote occurer a causa del angulo solar a cata loco particular, que varia per latitude del tropico. 
Le grande contrasto de temperatura inter aer polar e aer tropic causa le currente jectal. 
Systemas de tempore in le medie-latitudes, tal como cyclones extratropic, es causate per instabilitates del fluer del currente jectal. 
Proque le axe del Terra es inclinate relative a su plana orbital, 
lumine solar es incidente a angulos differente a saisones differente del anno.  
Sur le superficie terrestre, temperaturas usualmente rangia ±40 °C (-40 °F a 100 °F) annualmente. 
Durante milles de annos, cambiamentos del orbita terrestre pote afficer le amonta e distribution de energia solar recipite per le Terra, 
assi influentiar longe-termino climate e global cambiamento climatic.(Vide cyclos Milankovitch ).
[5]
Differentias de temperaturas superficial alora causa differentias pressional. Plus alte altitudes es plus frigide que plus basse altitudes 
a causa de differentias in calefication compressional. Prognosticar le tempore es le application de scientia e technologia pro predicer 
le stato del atmosphera in le futuro a un loco particular.  
Le systema es un systema chaotic; assi parve cambiamentos a un parte del systema pote cresce de 
haber effectos grande sur le systema como un toto.  Human essayos de controla le tempore ha occurite durante historia human, 
e il ha evidentia que activitates human como agricultura e industria ha modificate patronos del tempore.
Studiar como le tempore functiona sur altere planetas ha essite utile pro comprehender como tempore functiona sur Terra. 
Un famose puncto de referentia in le Systema Solar, le Macula Rubie Grande de Jupiter, es un anticyclonic 
tempesta sapite de haber existite pro al minus 300 annos. Totevia, tempore non es limitate a corpores planetari.  
Le corona de un stella es perder constantemente a in spatio, crear que es essentialmente un multo rar atmosphera in omne parte del Systema Solar. 
Le motion de massa ejectite ab le Sol es appellate le vento solar.
Sur Terra, le commun phenomenos temporal include vento, nube, pluvia, nive, nebula, e tempestas pulveric. 
Eventos minus commun include disastros natural tal como tornados, cyclones tropic, e tempestas glacial. 
Quasi omne familiar phenomenos de tempore occure in le troposphera (le plus basse parte del atmosphera).[3]  
Tempore occure anque in le stratosphera e pote afficer tempore sub in le troposphera, sed le mechanismos exacte non es comprendite ben.
[6]
Como discutite in le section previe, tempore occure grandemente a causa de differentias de pression in le aere (temperatura e humiditate) inter un loco e un altere.  
Le contrasto forte de temperatura inter aere polar e tropic causa le currente jectal.
[7]  
Systemas de tempore in le medie-latitudes es causate grandemente per instabilitates del flux del currente jecta (vide baroclinitate).
[8]  
Totevia, systemas temporal in le tropicas, tal como monsones o organisate systemas de tempestas tonitral, es causate per processos differente.
Le calefaction solar inequal (le formation de zonas de temperatura e gradientes de humiditate, o frontogenesis) 
anque pote esser causate per le tempore se in le forma de nubositate e precipitation.
[9] 
Altitudes plus alte es typicamente plus frigide que altitudes plus basse, que es explicate per le gradiente thermal adiabatic.
[10][11] 
In alicun situationes, le temperatura pote crescer con elevation. Iste phenomeno es appellate un inversion 
e pote causar piccos de montanias de esser plus calide que le valles infra. Inversiones pote promover le formation de nebula e sovente age como un 
capsula que supprime disveloppamento de tempestas tonitral. Sur scalas parve, 
differentias temperatural pote occurer perque superficies differente (tal como oceanos, forestes, laminas glacial, o objectos artificial) 
ha differente characteristicas physic tal como reflectivitate, asperitate, o contento de humiditate.
Differentias de temperatura superficial alora causa differentias de pression. 
Un superfice calide califice le aere supra illo causar lo de expander e reducer le densitate e le resultante pression del aere superficial.
[12] 
Le resultante gradiente pressional horizontal move le aere de plus a minus alte regiones pressional, 
face un vento, e le rotation del Terra alora causa deviation de iste flux aeral a causa del Effecto de Coriolis.
[13] Le systemas simple assi formate pote alora monstrar comportamento emergente pro producer plus systemas complexe 
e altere phenomenos temporal.  Exemplos de scala grande include le Cellula de Hadley, e un exemplo de scala minus grande es brisas marin.
Tempore es un del fundamental processos que forma le Terra. Le processo de meteorisation decompone le petras e solos a in plus parve fragmentos 
e alora a in lor substantias constituente.
Prognosticar temporal es le uso de scientia e technica pro predicer le stato del atmosphera 
in le futuro e a un loco particular. Humanes ha essayate de predicer le tempore informalmente pro millennios, e formalmente post que al minus le 19e Seculo.
[14]  
Prognosticos temporal (bulletines meteorologic) es facite per colliger datos quantitative re le stato currente del atmosphera 
e usar comprehension scientific del processos atmospheric pro projectar como le atmosphera cambiara.[15]
Previe basate primemente sur observationes human del cambiamentos in pression barometric, conditiones currente de tempore, 
e conditiones del celo,[16]
[17] 
modellos prognostic es usate nunc pro determinar conditiones futural. 
Human entrata ancora es requirite pro seliger le plus bon possibile modello prognostic de basar le prognostico sur, 
que involve habilitates de recognition patronal, teleconnectiones, e cognoscentia del performantia e prejudicio de modellos. 
Le natura chaotic del atmosphera, le grande potentia computational requirite pro solver le equationes que describe le atmosphera, 
errores involvite in mesurar le conditiones initial, e un comprehension incomplete del processos atmospheric significa que prognosticos deveni minus 
accurate como le differentia in currente tempore e le tempore pro qual le prognostico es facer (le rangia del prognostico) cresce. 
Le uso de ensembles e consenso modellic adjuta de stricter le errores e selecte le resulto le plus probabile.
[18]
[19]
[20]
Il ha un varietate de consumitores de prognosticos temporal. Advertimentos temporal es prognosticos importante perque illos es usate pro proteger vita e proprietate.
[21]
[22]  
Prognosticos basate sur temperatura e precipitation es importante a agricultura.
[23][24][25][26] 
Prognosticos de temperatura es usate per companias electric pro estimar demanda in le futuro.
[27][28][29]  
Sur un base quotidian, gente usa bulletines meteorologic pro determinar que de portar sur un die particular. 
Proque activitates al aere libere es limitate per pluvia forte, nive, e frigido ventic, prognoses pote esser usate pro planar activitates circa istes eventos.
Un campo magnetic[1] es un campo de fortia producite per movente cargas electric, per campos electric que varia in tempore, 
e per le 'intrinsec' campo magnetic de particulas elementari associate con le spin del particula. 
Il ha duo separate ma proximemente connexe campos al qual le nomine 'campo magnetic' pote referer: un magnetic B campo e un magnetic H campo (vide tabella). 
Le campo magnetic a un puncto es specificate per ambe un direction 
e un magnitude (o intensitate); ergo, illo es un campo vectorial.[2] 
Le campo magnetic es le plus communmente definite in le terminos del fortia de Lorentz illo emplea sur movente cargas electric.
Le relation inter le campos magnetic e electric, e le currentes e cargas que create los, es describite per le equationes de Maxwell. 
In relativitate special, campos electric e magnetic es duo interconnexe aspectos de un singule objecto, appellate le tensor de campo electromagnetic; 
le aspecto del campo electromagnetic que es vidite como un campo magnetic es dependente sur le referentia inertial del observator. 
In physica quantic, le campo electromagnetic es quantisate e le interactiones electromagnetic resulta ab le excambio de photones.
Campos magnetic ha habite multe usos in societates ancian e moderne. 
Le Terra produce su proprie campo magnetic, que es importante in navigation proque le polo del nord de un bussola orienta verso le polo del sud de campo magnetic del Terra, 
locate proxime le polo del nord geographic del Terra.  Rotante campos magnetic es utilisate in ambe motores electric e generatores.  
Fortias magnetic da information super le portatores cargic in un material per le effecto de Hall.  
Le interaction de campos magnetic in apparatos electric tal como transformatores es studiate in le disciplina de circuitos magnetic.
Le velocitate de lumine, normalmente denotate per  (pro celeritate), es un constante physic que es importante in multe areas del physica.
Lumine e omne altere radiation electromagnetic semper propaga a iste velocitate in spatio vacue (un vacuo), indifferente del motion del origine o le referentia inertial del observator.
Le valor de  equala exactemente 299.792.458 metros per secunda[1] (circa 186.282 millias per secunda o 1 pede per nanosecunda).
In le theoria de relativitate,  connecte spatio e tempore, e illo appare in le equation famose del equivalentia de massa e energia .[2] 
Le velocitate de lumine es le velocitate de omne particulas sin massa e campos associate in vacuo, e isto es predicite per le theoria currente de esser le velocitate de gravitate e de undas gravitational e
un limite superior pro le velocitate del motion de energia, materia, e information.
Le velocitate de lumine in un material transparente, tal como aqua o vitro, es minus de .
Le ratio inter  e le velocitate  a qual lumine move in un material es appellate le indice de refraction  del material ().
Pro exemplo, pro lumine visibile, le indice de refraction de vitro es circa 1,5; dunque, lumine in vitro propaga a  ≈ 200.000 km/s.
Le indice de refraction del aer pro lumine visibile es circa 1,0003, ergo le velocitate de lumine in aer es quasi .
In multe casos practic, lumine pote esser considerate como mover instantaneemente, sed pro distantias longe e mesurationes multe sensibile, le finite velocitate de lumine pote haber effectos observabile.
In communicationes con distante sondas spatial, il pote requirer minutas a horas pro un message de ir ab le Terra al satellite e retornar.
Le lumine del stellas que nos vide ha partite los stellas multe annos passato; lumine ab le plus proxime stella, Alpha Centauri, require 4,4 annos de arrivar al Terra.
Le velocitate finite de lumine limita le velocitate maximal theoric de computatores, depost information propaga in le computator in circuitos de dimension finite.
Finalmente, le velocitate de lumine pote esser usate con mesurationes de tempore de volo de mesurar distantias grande a precision alte.
Ole Rømer esseva le primo qui ha demonstrate (in 1676) que lumine move a un velocitate finite (in loco de instantaneemente) per
le studio del motion apparente de Io, un luna de Jupiter. In 1905, Albert Einstein ha postulate que le velocitate de lumine in
vacuo esseva independente del origine o referentia inertial, ha explorate le consequentias de lo postulato in le theoria de relativitate special, e ha
monstrate que le parametro  habeva pertinentia extra del contexto de lumine e electromagnetismo.
Post seculos de accrescentemente precise mesurationes, in 1975 le velocitate de lumine esseva sapite de ser
299.792.458 m/s con un incertitude relative de mesuration de 4 partes per billion. In 1983, le metro esseva redefinite in le Systema International de Unitates (SI) como le distantia movite per lumine in un vacuo in 1/299792458 de un secunda.
Como resultato, le valor numeric de  in metros per secunda es nunc fixate exactemente per le definition del metro.[3]
Le velocitate de lumine in vacuo es un dimensional constante physic, si su valor numeric depende sur le systema de unitates usate.
In Systema International de Unitates (SI), le metro es definite per le distantia lumine move in vacuo in 1/299792458 de un secunda.
Le effecto de iste definition es de fixar le velocitate de lumine in vacuo a exactemente 299.792.458 m/s.
Le velocitate de lumine pote anque esser exprimite in unitates anglese, basate sur un uncia de exactemente 2,54 cm, como 186.282 millias, 698
yardes, 2 pedes, e 5 21/127 uncias per secunda.
[4]
Le velocitate de lumine in un vacuo es normalmente denotate per , pro "constante" o le latin celeritas ("celeritate").
Originalmente, le symbolo  esseva usate, introducite per James Clerk Maxwell in 1865. In 1856, Wilhelm Eduard Weber e Rudolf Kohlrausch
habeva usate  pro un constante different, depost monstrate a equalar  vices le velocitate de lumine in vacuo. In 1894,
Paul Drude redefinite  con su signification moderne. Einstein ha usate  in su original discursos (in germano) super relativitate special
in 1905, sed in 1907, ille ha cambiate a , que de alora habeva devenite le symbolo standard.
[7]
[8]
Aliquandos  es usate pro le velocitate de undas in alicun medio material, e  pro le velocitate in vacuo.
[9]
Iste subindicate notation, que es appoiate per official litteratura del SI, ha le mesme forma como altere connexe constantes:
a saper,  pro le permeabilitate del vacuo o constante magnetic,  pro le permittivitate del vacuo o constante electric, e  pro le impedantia de spatio libere. Iste articulo use  exclusivemente pro le velocitate de lumine in vacuo.
In areas de physica in que le velocitate de lumine es importante, pro exemplo in relativitate, il es commun de usar
systemas de unitates natural de mesuration in que  = 1.0. Quando tal systema de mesuration es usate, le
velocitate de lumine evanesce del equationes de physica, perque multiplication o division per 1 non affice le resulto.
Le velocitate de lumine in vacuo es independente ambe del motion del origine del lumine e del referentia inertial del observator. Iste invariantia del velocitate de lumine esseva postulate per Einstein in 1905, motivate per le theoria de electromagnetismo de Maxwell e le manco de evidentia pro le luminifere ether.
[10]
Le invariantia ha depost essite consistentemente confirmate per multe experimentos.
[11]
[12]
Le theoria de relativitate special explora le consequentias del realitate del invariantia de  e le hypothese que le leges de physica son le mesme
in omne referentias inertial.
[13]
[14]
Un consequentia es que  es le velocitate al qual omne particulas e undas sin massa, includente lumine, debe mover.
Le factor de Lorentz  es un function de velocitate . Illo comencia a  e approcha infinitate como  approcha .
Relativitate special ha multe contra-intuitive implicationes, que ha essite verificate in multe experimentos.
[15]
Istos include le equivalentia de massa e energia (), contraction de longitude (objectos movente abbrevia),
e dilation de tempore (horologios movente decelera). Le factor  per le qual longitudes contrahe e tempores dilata, sapite como le Lorentz factor,
es date per , ubi  es le velocitate del objecto. 
A quotidian velocitates (),  e relativitate special es approximate
per relativitate de Galileo. Comocunque, como  accresce,  e effectos relativistic appare, e  como .
Le resultatos de relativitate special pote ser summarisate si on considera spatio e tempore como
un structura unificate sapite como spatio-tempore (con  refere le unitates de spatio e tempore),
e require que theorias physic satisface un symmetria special appellate invariantia de Lorentz, cuje
formulation mathematic contine le parametro .
[16]
Lorentz invariantia ha devenite un quasi universal supposition de moderne theorias physic, tal como electrodynamica quantic, chromodynamica quantic,
le Modello Standard del physica de particulas, e relativitate general.
Como tal, le parametro  es omnipresente in physica moderne, que appare in multe contextos que sembla esser non connexe a lumine.
Pro exemplo, relativitate general predice que  es anque le velocitate de gravitate e de undas gravitational.
[17]
In referentias non-intertial, (spatio curvate per gravitate o accelerate referentias), le velocitate local de lumine es constante e
equal de , sed le velocitate de lumine preter un trajectoria de longitude finite pote differer ab , dependente sur como le distantias e
durations es definite.
Il es supponite generalmente in physica que constantes fundamental tal como  ha le mesme valor in omne partes de spatio-tempore, que significa
illos es independente de location e invariante in tempore. Comocunque, alicun physicos propone le possibilitate
que le velocitate de lumine ha alterate durante tempore.
Necun evidentia conclusive pro tal alterationes ha essite fundate, sed illes remane le subjecto de recerca.
[22]
Il es anque supponite generalmente in physica que  ha le mesme valor indifferente del direction de propagation, significante
que illo es isotropic. Le experimento de Michelson-Morely prescribe un limite super le anisotropia de circa 10-4. 
Comocunque, plus recente observationes del emissiones ab nivellos energetic nucleari per un function del orientation del nucleos emittente in un
campo magnetic ha reducite iste limite a 10-21.
[23]
Provas de isotropia continua a ser de experimental interesse. 
Pro exemplo, un accostamento nove al provas de Lorentz invariantia pro undas electromagnetic compara le resonante frequentias
de resonatores optical como un function de orientation in spatio. Tal provas ha constatate un limite sur anisotropia de circa 10-10.
[24]
Alimento[1] esse ulle materia, usualmente componite de hydratos de carbon, grassas, proteinas, e aqua, que pote esser edite o bebite per un animal o humano pro nutrimento o gusto. Alimentos pote esser de plantas (vegetales), carne, pisce, o altere fontes como fungos o alcohol. Ben que plure culturas obteneva alimentation per chassa e collection, hodie le majoritate de culturas usa cultivation per fermas o ranchos.
Le majoritate de culturas human habe su propre cocina, un gruppo specific de costumes de cocinar vivandas unic a un specific cultura. Le studio de iste costumes alimentari esse nominate gastronomia. Le majoritate de culturas ha etiam diversificate lor alimentos con preparation, methodos de cocinar, e methodos de manufacturar. Le cocinas esse fortemente influentiate per excambios social e commercial.
Ben que humanos esse omnivores, religiones e regulas social como moralitate frequentemente influentia le uso del alimentos. Le sanitate de alimento esse un problema etiam, con maladia alimentari colpante plure vitas cata anno, per tote le mundo.
Le sucro[1] o saccharo (ab le sanscrito sharkara), es un classe de dulce substantias crystallin edibile, specialmente sucrosa, fructosa, e lactosa. Le sucro es le principal fonte de carbohydratos in le dieta moderne, ma le uso del sucro in alimentos varia inter culturas e nationes.
Como un carbohydrato, le sucro se deriva principalmente de canna e beta de sucro, ma es presente etiam in fructos, melle, acere sucrate e plure altere formas. Le sucro es le ingrediente principal del confectos.
Le geometria[1] (greco γεωμετρία [geometría]; ab geo, terra, e metréin, mensura) es le parte del mathematica que studia figuras in le spatio. Le geometria es dividite in varie brancas: le geometria plan o euclidian, le geometria analytic e le geometrias non euclidian. Etiam, le trigonometria es considerate un branca del geometria.
Le egyptianos describeva multe problemas geometric in le Papyro de Ahmes (discoperite per Rhind). Pythagoras fundava scholas de geometria, e ille discoperiva multe cosas, per exemplo le Theorema de Pythagoras o le principios de iste scientia, como le axiomas geometric. Euclide scribeva un libro de geometria, "Elementos", que hodie es usate pro inseniar Geometria in multe scholas. Archimedes discoperiva le maniera de calcular le superficie de figuras curve. Le geometria esseva applicate a problemas quotidian. In le seculo XVII, Descartes applicava per prime vice le algebra al geometria.
Plano es un spatio de duo dimensiones, que (secundo Pythagoras) ha infinite punctos e infinite lineas recte. Le planos pote esser representate per litteras del alphabeto grec (α, β, δ...)
Un linea es formate per infinite punctos in un plano. Un linea pote esser curve o recte. Curvas pote formar multe figuras, como circulos e ellipses. Lineas recte pote formar angulos e polygonos.
Un linea recte es le intersection de duo planos. Etiam, un linea recte es le minime distantia que separa duo punctos. Le lineas recte pote esser representate per litteras minuscule (a, b, c...)
Un puncto es le intersection de duo lineas recte. Un puncto es etiam un simple position in le spatio. In geometria, le punctos es representate per litteras majuscule (A, B, C...)
Un angulo es le spatio formate per le intersection de duo lineas recte. Le puncto formate per iste intersection es le vertice. Il ha tres species de angulos:
Un angulo recte mesura 90° e es formate quando le quatro spatios formate per le intersection de duo lineas recte es equal. Un angulo acute mesura minus de 90°; e un angulo obtuse mesura plus de 90°. Etiam, il ha angulos plan, que mesura 180°.
Un figura geometric (secundo le geometria de Euclide) es un portion de spatio que limita con un o plus lineas. Per exemplo:
In figuras plan, on pote trovar le mesura total de su parte exterior. Iste mesura total es nominate perimetro. Pro trovar le perimetro de polygonos, on necessita summar le longitudes de tote su lateres.
Le area de un figura plan es le spatio (bidimensional) que iste figura occupa. Il ha varie formulas pro calcular le area de figuras plan. Iste formulas depende del forma del figura. Per exemplo, on pote trovar le area de un rectangulo si on multiplica le longitude de su lateres.
Le corpores solide occupa un spatio tridimensional. Iste spatio es nominate volumine, e etiam depende del forma del corpore solide. Per exemplo, le formula pro trovar le volumine de un sphera es :.
René Descartes applicava per prime vice le algebra al geometria in le seculo XVII. In le geometria analytic, le figuras es formate per formulas algebric in un plano cartesian.
Un plano cartesian ha un linea recte cruciate per altere linea recte. Iste intersection forma quatro angulos recte. Le spatio de iste angulos es nominate quadrante. In un plano cartesian, tote su punctos pote esser ubicate si on sape le distantia del puncto al linea horizontal (nominate axe "x") e le distantia al linea vertical (nominate axe "y").
Quando le spatio in le qual nos tracia un figura geometric non es plan, on usa le principios del geometria non euclidian. In le seculo XIX, Nikolay Lobachevsky creava le geometria hiperbolic e Bernhard Riemann creava le geometria spheric.
(espaniol)
Le termino transistor es le contraction de transfer resistor, isto es: resistor de transferentia. Le transistor es un dispositivo electronic de typo semiconductor que se utilisa como amplificator o commutator electronic. Es un componente clave in tote le electronica moderne, ubi es amplemente utilisate formante parte de commutatores electronic, portas logic, memorias de computatores e altere dispositivos. In le caso de circuitos analogic le transistores es utilisate como amplificatores, oscillatores e generatores de undas.
Substituto del valvula thermoionic de tres electrodos o triodo, le transistor bipolar esseva inventate in le Laboratorios Bell statounitese in decembre de 1947 per John Bardeen, Walter Houser Brattain, e William Bradford Shockley, le quales esseva laureate con le Premio Nobel de Physica in 1956.
Le inventores del transistor lo appelava assi per su proprietate de modificar le resistentia al passage del currente electric inter le emissor e le collector.
Le transistor bipolar ha tres partes, como le triodo: un que emitte portatores (emissor), un altere que los recipe o recollige (collector) e le tertie, intercalate inter le prime duo, que modula le passo de iste portatores (base).
Le Colosseo[1], originalmente le Amphitheatro Flavian (latino: Amphitheatrum Flavium), es un grande amphitheatro elliptic situate in le centro del citate Roma, Italia. Illo es le amphitheatro le plus celebre edificate in le imperio roman e pote accommodar inter 50.000 e 75.000 spectatores. Illo es un del obras le plus celebre de architectura e ingenieria roman. Ben que ora partialmente ruinate per seismos e robatores de petra, le Colosseo remane como un icone de Roma imperial. Illo es anque un attraction touristic multo popular.
Su construction comenciava justo al est del Foro Roman inter 70 e 72 p.Chr. sub le imperator Vespasiano, e illo esseva completate in 80 p.Chr. sub Tito. Modificationes additional esseva facite durante le regno de Domitiano (81 a 96 p.Chr.). Le nomine "Amphitheatro Flavian" deriva del nomine familial del duo imperatores Vespasiano e Tito (Flavius).
Le edificio forma un ellipse de 527 metros in diametro con axes que mesura 187,5 e 156,5 metros. Le arenas al interior mesura 86 x 54 metros, con un superficie de 3.357 m². Le altitude actual attinge 48,5 metros, ma originalmente illo arrivava a 52 metros.
Le Colosseo esseva usate pro multe spectaculos public e jocos traditional e remaneva in servicio usque le seculo VI. Spectaculos organisate durante su servicio includeva chassas de animales salvage, concursos de gladiatores, executiones public, simulationes de battalias naval (naumachias), reconstructiones de battalias celebre e dramas basate super mythologia classic. Le uso del edificio pro intertenimento finalmente cessava in le alte medievo. Illo esseva depost reusate pro propositos varie, como habitationes, officinas, le sede pro ordine religiose, un fortalessa e un reliquario christian.
Le Colosseo, como tote le centro historic de Roma, le zona extraterritorial del Sancte Sede in Italia e le Basilica de Sancte Paolo foras le muros, es parte del lista del Patrimonio Mundial del UNESCO in 1980. In 2007 le complexo anque esseva inserite inter le Nove septe meravilias del mundo, como resultato de un concurso organisate per New Open World Corporation (NOWC).
Hodie su condition appare preoccupante, viste que studios de su structuras ha evidentiate ultra 3.000 lesiones e un expandite stato de fissuras. In ultra, in 2012 on ha discoperite inclinationes de 40 cm del structuras, probabilemente a causa de un cedimento del platto de fundation, sur le qual illo reposa.
Le Opera[1] es un forma de theatro que combina drama con musica. Le parola deveniva del lingua italian e significa un "obra" o "travalio". Le creation de un opera es usualmente un collaboration inter un compositor et un librettista que scribe le parolas (libretto). Le execution incorpora le artes del theatro con cantar, le interpretation del musica classic per un orchestra o ensemble musical, et aliquando dansa.
Le opera es un parte importante del tradition de musica classic occidental. Originalmente tote le vocales de un opera esseva cantate, al contrario de un drama con cantos. Le genere nunc include operas con alcun dialogo parlate. Operas traditional sovente ha duo typos de canto: recitativo, como un miscer de parlar e cantar, et aria, que es cantos plus expressive. Il ha un differentia inter opera e theatro musical, proque opera ha traditiones distinctive. Le genere de opera comic esseva le fundation de theatro musical. Le parola opera es usate pro arte comparabile in paises altere, per exemplo China.
Le arte originava del Italia le fin del seculo 16. Le prime cognite opera esseva Dafne per Jacopo Peri in 1598, ma su musica ha essite perdite. Illo se diffundeva trans Europa. Heinrich Schütz in Germania, Jean-Baptiste Lully in Francia e Henry Purcell in Anglaterra establiva traditiones national durante le seculo 17. Le seculo subsequente, opera italian dominava le majoritate de Europa (excepte Francia) et attraheva compositores extere como Georg Friedrich Haendel. Opera seria esseva le forma plus prestigiose del opera italian, usque Christoph Willibald Gluck reagava al tendentia con su operas de "reforma" le annos 1760. Wolfgang Amadeus Mozart componeva in le genere de opera seria, ma su compositiones plus famose esseva operas comic italian.
Le prime tertio del seculo 19 videva le apogeo del bel canto, specialmente Gioachino Rossini, Gaetano Donizetti e Vincenzo Bellini, e le elevation del opera grande, specialmente Daniel Auber e Giacomo Meyerbeer. Le resto del seculo esseva un etate auree del opera, et esseva dominate per Giuseppe Verdi in Italia e Richard Wagner in Germania. Le popularitate del opera continueva durante le epocha de verismo in Italia et opera francese usque le seculo 20 e le annos de Giacomo Puccini e Richard Strauss. Traditiones de opera se emergeva in Europee central e del est, specialmente Russia e Bohemia. Le seculo 20 videva multe experimentos con stilos moderne, inclusive atonalitate e serialismo (Arnold Schoenberg et Alban Berg), neoclassicismo (Igor Stravinsky) e minimalismo (Philip Glass e John Adams). Post le invention del radio e television, operas ha essite presentate con (e scribite pro) iste medios. Le seculo 21, operas ha essite diffundite a cinemas et al internet.
Le karate[1] es un arte martial de defensa personal in le qual un attaccante es vincite per colpos de pede e mano.
Le Grecia antique[1] es le nomine con le qual se cognosce le periodo del historia grec, durante un millennio usque le morte de Alexandro Magne, evenimento que marcava le comenciamento del periodo hellenistic. Le Grecia antique es considerate per le historicos como le fundamento del cultura occidental. Le cultura grec teneva un influentia potente in le Imperio Roman, e in general super tote le cultura occidental, super le qual ha influite e continua influente, super toto in le lingua, le politica, le systemas educative, le philosophia, le scientia, le arte e le architectura del mundo moderne, stimulante le Renascentia del Europa Occidental e le neoclassicismo in le seculos 18 e 19 in Europa e America.
Le Grecia antique o Hellade es un termino usate pro referer se al mundo de linguage grec del antiquitate. Se refere non solmente al peninsula geographic del Grecia moderne, ma anque a omne le areas del cultura grec que esseva colonisate per le grecos.
Cypro e le insulas del Mar Egee, le costa de Anatolia, Sicilia e le sud de Italia (region cognoscite alora como le Grecia Magne), de plus de diverse domiciliamentos e colonias in le actual statos de Albania, Bulgaria, Egypto, Francia meridional, Libya, le costa mediterranee del Peninsula Iberic e Ukraina (le peninsula de Crimea). Anque ibi se include le Imperio perse de alora, depost le conquestas de Alexandro Magne.
Le prime discopertas de vita human in territorio grec constata le existentia de populationes autochthone in le paleolithic, verso le 70.000 aEC. Circa le 6000 aEC -in le albores del Neolithic- le populos native disveloppava le agricultura e con illo se tornava progressivemente sedentari, extendeva le practica del fabrication del ceramica e creava institutiones politic basic. Postea comenciava a utilisar le bronzo, ma le refinamento de su usage se produceva postea del contacto con le populationes immigrante.
Se crede que le tribos que se converterea in le grecos migrava verso le sud al Balcanes in varie oleatas comenciante a mediatos del Etate de Bronzo (c. 2000 aEC). Altere fontes indica un processo migratori ja in le quinte millennio aEC proveniente de Mesopotamia e Syria. Secundo istos, le prime migrantes trovava habitantes native que lassava a illes que arrivava un grande numero de traditiones; durante que illes portava al zona le cultura del ceramica, le agricultura e un prime deitate del fertilitate (que postea esserea Demeter). Iste ultime version, de esser exacte, negarea le existentia de un periodo neolithic inter le populos autochthone con anterioritate al immigration extranier, situante los in un periodo cultural plus proxime al mesolithic.
Le lingua proto-grec se datarea verso le periodo que immediatemente precedeva a iste migrationes, ja que sia a finales del III millennio aEC o al seculo 17 aEC. Le civilisation del proto-grecos del Etate de Bronzo es generalmente cognoscite como helladic e precedeva a illo que es cognoscite como “Antique Grecia”.
Le periodo helladic, secundo alicun historicos, pote esser dividite analyticamente en quatro stadios ben delimitate:
Durante le periodo in que le Grecia peninsular totevia resplendeva sub le impressionante cultura mycenian, in le insula de Creta se produceva le florimento del civilisation minoan cretese con capital in Cnossos (1600 – 1250 aEC). Iste civilisation debe su nomine al semilegendari rege Minos. Le creteses commerciava per tote le Mediterraneo e exportava ceramica, texitos e objectos de bronzo . Illo es probabile, pro su parte, que le cultura mycenian se videva influite per le minoan, particularmente in le periodo de major splendor de iste ultima. Le sensation de poter del reges de Creta era tal que le urbes, palatios e templos cretese non era circumvallate per muros. Le excavationes ha trovate meraviliosa evidentias del avantia technologic que haveva le minoanos in isse momento: luxuose lavabos, installationes de ventilation, puteo hygienic, filtros, elaborate picturas, e scutos de armas. In iste epocha  era frequente que le filios del principes estranier era inviate a luctar con un tauro como forma de sacrificio, e in tal senso es interpretate le representationes pictoric de juvenes de ambe sexos ballante circum de un tauro o luctante con ille. Pro su parte, iste practica ha su clar puncto de contacto mythologic con le legenda del minotauro o “tauro de Minos”, que recipeva periodicamente le tributo de varie juvenes atheniese por sacrificio.
Durante le epocha archaic le population de Grecia cresceva fora del capacitate de su limitate terra cultivabile (secundo le calculo, le population se multiplicava plus de dece vices inter le 800 e le 400 aEC, ab 800.000 usque un population total estimate inter 10 e 13 milliones). Verso 750 aEC le grecos comenciava 250 annos de expansion, colonisante in tote directiones. Al este, colonisava prime le costa egee de Asia Minor, postea Cypro e le costas de Thracia, le Mar de Marmara e le costa sud del Mar Nigre. Al final le colonisation grec extendeva se tanto que attingeva, al nordest, zonas de Ukraina e Russia; al west, le costas de Illyria, Sicilia e Italia del sud; postea, Francia del sud, Corsica e le nordest de Espania. Anque se establiva colonias grec in Egypto e Libya. Le actuales Syracusa, Napoli, Marseille e Istanbul comenciava como le colonias grec de Syracusae (Συρακούσαι), Neapolis (Νεάπολις), Massalia (Μασσαλία) y Byzantion (Βυζάντιον). Iste colonias teneva un rolo in le diffusion del influentia grec a traverso de Europa, e anque adjutava a establir retes de commercio de longe distantia inter le citates-stato grec, stimulante le economia in le Grecia antique.
Le philosophia grec se centrava in le rolo del ration e le investigation. In multe formas, il ha un influentia importante in le philosophia e scientias moderne. Lineas de influentia clar e continue se conduce ab le Grecia antique e le philosophos hellenistic, per le philosophos e scientificos musulman medieval, per le Renascentia e le Illustration in Europa usque le scientias secular de nostre dies.
Ni ration ni investigation comenciava con le grecos. Definir le differentia inter le cerca grec de cognoscentia e le cercas del civilisationes plus antique, como le egyptios e le babylonicos antique, ha essite un thema de studio per le theorisatores del civilisation.
Le Polo Nord[1], anque sapite como le Polo Nord Geographic o 
Polo Nord Terrestre, es, definite como le puncto in le Hemispherio del Nord ubi le axe de rotation del Terra reuni su superficie. Illo non deberea esser confuse con le Polo Nord magnetic.
Le Polo Nord es le puncto le plus nord del Terra, situate diametricamente opposite le Polo Sud. Illo defini latitude geodetic 90° nord, e anque le direction de ver nord. Al Polo Nord, omne directiones orienta sud; tote lineas de longitude geographic converge ibi, assi su longitude pote esser definite como alicun valor de grado.
Ben que le Polo Sud lies super le continente de
Antarctica, le Polo Nord es locate in le medie del Oceano Arctic intra aquas que es quasi permanentemente coperite con constantemente mover glacie marin. Pro iste ration, illo non es practic de construer un station permanente al Polo Nord (dispare le Polo Sud). Totevia, le Union Sovietic, e depost Russia, ha construite un numero de movente stationes glacial sur un generalmente base annual postea 1937, alicun del qual ha passate supra o proxime al polo. 
Canada[1] es le pais le plus septentrional de America del Nord e le secunde le plus grande
pais del mundo in terminos de area territorial, sed illo ha un inferior densitate de population, con circa
31 milliones de habitantes (canadianos). Le citate capital es Ottawa. Canada es un pais moderne e technologicamente progressate;
illo es independente in energia e es sovente prendite in error pro esser un del poc paises disveloppate
que ha un economia fortemente dependente del abundantia de su ressources natural.
Su limites es:
Le insula de Groenlandia es solmente al nord-est del plus septentrional insulas de Canada,
e le possession francese de Saint-Pierre e Miquelon es solmente apud le costa.
Su population actual supera le 31 milliones de habitantes, del quales:
Solmente 2% del population total es constituite per le population indigena.
Le duo linguas official de Canada es le anglese e le francese.
Le francese es principalmente parlate in Québec, Ontario e Nove Brunswick.
Le religion le plus diffundite es le christian, con 42% de catholicos e
38% de protestantes.
Canada comprende dece provincias e tres territorios.
Le provincias e lor capitales es:
Le territorios e lor capitales es:
Le Federation Russe o Russia[1] es le plus grande pais del mundo; illo se extende inter Europa e Asia. Russia ha frontieras con Norvegia, Finlandia, Estonia, Lettonia, Bielorussia, Lituania, Polonia, Ukraina, Georgia, Azerbaidzhan, Kazakhstan, China, Mongolia, Corea del Nord e Japon. Le pais ha accesso al Oceano Arctic, Oceano Pacific del Nord, e anque a mares interior como le Mar Baltic, Mar Nigre e Mar Caspie. Su area es 17 098 246 км² e ha un population de  146 748 590 (2020)[2] habitantes. Le lingua official es le russo e le capital es Moscova.
Russia es un stato successor del Union Sovietic.
Le nomine de Russia in russo es Россия, que procede del greco Ρωσία, que es como denominava al Rus' le Imperio byzantin. Re le origine del termino "Rus'" il ha varie theorias ma necun es acceptate per totes. Le versiones se divide in historic, que se basa in le autores contemporanee, linguistic e toponymic. Assi le hypothesis principal es le historic byzantin, le indoiranian, le linguistic finnese, le historic-toponymic prussian ultra varie toponymic.
Ante le seculo I, le vaste terras del Russia meridional esseva populate per varie tribos, multe disperse pro le immense territorio, como le proto-indoeuropeos e le scythas. Inter le seculos III e IV, le steppas esseva devastate per invasiones nomade, dirigite per tribos bellicose que frequentemente continuava su avantia verso Europa como esseva le caso del hunnos e le avaros.
Durante le periodo del seculo V al seculo VII, le avantias human es representate per le cultura de Djakovo, in plen Etate del Ferro, que occupava le zona del Volga Superior, le Valdi e le area del fluvio de Oka. Le cultura de Djakovo esseva formate per le populo ugro-finnese, le ancestres del tribos Merya, Muroma, Meshchora e Veps. Tote le toponymia regional ugro-finnese e su character hydronyme nos transporta ad ista cultura: un exemplo es le fluvio Yauza, affluente del Mosvoca, e probabilemente anque le proprie fluvio Moscova.
Le turcos e kazakhes dominava le steppas plus basse del bassino del Volga inter le Mar Caspie e le Mar Nigre verso le seculo VIII. Distaccava pro su notori leges de tolerantia cosmopolita. Le khazaros esseva le connexion commercial principal inter le Baltico e le Caliphato Abbaside radicate in Bagdad. Illos se converteva in importante alliatos del Imperio byzantin e comenciava un serie de guerras contra le califatos arabe.
In iste epocha, le termino “Rhos” o “Rus” se applicava primemente al varegos e postea anque al slavos qui habitava ille region. In le periodo del seculo X al seculo XI, le Rus de Kiev o Rusia medieval arrivava a esser le principato le plus grande de Europa e un del plus prospere, a causa del commercio diversificate tanto con Europa como con Asia. Le apertura de nove routes commercial con Oriente in le tempore del cruciadas contribueva al decadentia e al fragmentation del principato in le final del seculo XII.
In le periodo del seculo XI e XII, le incursiones constante del tribos nomade, como le polovtsy e le pechenegos, portava al migration massive del populationes slave del sur fertile al regiones plus silvose del nord, cognoscite como Zalésye. Le Statos medieval del Republica de Novgorod e le Principato de Vladimir-Suzdal surgeva como successores del Rus de Kiev. Dum, le curso medie del fluvio Volga esseva dominate per le stato musulman de Bulgaria del Volga. Como multe altere partes de Eurasia, iste territorios esseva invadite per le mongoles, formante le Stato del Horda de Auro que sacchearea le principatos russe durante plus de tres seculos. Circa del medietate del population russe morira durante le invasion mongol; postea cognoscite como le tartaros, governara le extensiones meridional e central de Russia, dum que le territorios actual de Ukraina e Bielorussia essera incorporate al Grande Ducato de Lituania e Polonia, dividente assi al russos inter bielorussos al nord e ukrainianos al west.
Como in le Balkanes, le movimento nomade retardava le developpamento economic e social del pais. Nonobstante, le Republica de Novgorod presso del citate de Pskov reteneva alicun grado de autonomia durante le tempore del junta mongol e poteva in grande parte evitar le atrocitates que affectava le resto del pais. In le anno 1240, le Republica de Novgorod, dirigite per Aleksandr Nevski, repelleva le intentos del cruciatos germanic de colonisar le region.
A differentia de su leader spiritual, le Imperio byzantin, Russia, sub le guida de Moscovia, poteva reviver e organisar su proprie guerra del reconquesta, subjugante finalmente su inimicos e annexante su territorios perdite. Post le cadita de Constantinopole in 1453, le Russia moscovita resta le unic Stato christian functional in le frontiera del Europa oriental, acquirente assi le derecto de reclamar le succession al legato del Imperio roman de Oriente. Totevia sub dominio del tartaros e mongoles, le ducato de Moscovia comenciava a affirmar su influentia in le Russia occidental al principio del seculo XIV. Le resurgimento spiritual, appoiate per le Ecclesia Orthodoxe e San Sergio de Radonezh adjutava le ducato de Moscovia a deroutar le mongoles e tartaros in le Battalia de Kulikovo in 1380.
Ivan IV “le Terribile” poneva fin al controlo del invasores, consolidante regiones adjacente sub le dominio de Moscovia. Ille esseva le prime a prender le titulo de “Grande Duce de Tote le Russias”.
Al principio del seculo XVI, le Stato Russe fixava como scopos principal recuperar tote le territorios perdite a causa del invasion del mongoles e tartaros, e proteger le zona del frontiera meridional contra le attaccos del tartaros de Crimea (le guerras russo-crimee) e de alicun populos turc.
Le controlo moscovita del nove nation continuava, post le intervention polac, sub le dynastia subsequente de Romanov, comenciante con le tsar Michael I de Russia in 1613. Petro I le Grande, qui governava le Tsarate Russe, deroutava le Imperio Svedese durante le Grande Guerra del Nord, fortiante lo a ceder Karelia Occidental e Ingria (duo regiones perdite per Russia in le Tempore de Difficultates), e de Livonia (actual Estonia meridional e Lettonia septentrional). Isto assecurava le accesso del Imperio Russe al mar e al commercio maritime in Ingria. Petro I fundava in 1703 un nove capital, Sancte Petersburgo, e esseva en grande parte responsabile de portar le cultura de Europa Occidental a Russia per su reformas.
Post ille reformas, Russia attingeva poter in Europa. Catharina le Grande, qui governava inter 1762 e 1796, continuava le effortios de Petro I faciente de Russia un del grandes potentias europee. Como exemplos del participation europee in le seculo XVIII, distacca le Guerra de succession polac e le Guerra del Septe Annos. Post le division de Polonia, Russia acquireva le significative territorios del west, le quales se trovava populate principalmente per personas de religion orthodoxe. A causa del guerras contra le Imperio Ottoman, Russia displaciava su frontieras usque le mar Nigre, habente como scopo le protection del region christian del Balkanes contra le turcos. In 1783, Russia e le Regno Georgian (que esseva devastate quasi totalmente per le invasiones perse e per le turcos) signava le Tractato de Georgievsk (citate situate in e Krai de Stavropol) secundo le qual Georgia (Kartli-Kakheti) recipeva le protection de Russia.
In 1812, habente reunite quasi medie million de soldatos francese e proveniente de su altere paises conquirite in Europa, Napoleon invadeva Russia. Nonobstante, post conquirer Moscova, ille esseva fortiate a retirar se verso Francia. Quasi 90% del fortias invasor moriva in le battalias con le armea russe, a causa del guerrilleros e del hiberno. Le armeas russe terminava le persecution del inimico occupante su capital, Paris. Le officieros del guerras napoleonic portava a Russia le ideas liberal e cercava reducer le poteres del tsar durante le rebellion abortate del dekabristas in 1825, le qual esseva sequite per varie decades de repression politic. Altere del resultatos del guerra napoleonic esseva le constitution de Bessarabia e Finlandia in le Imperio Russe, assi como le creation del Congresso Polonia. Le permanentia del servage e del politicas conservative de Nicolaus I de Russia impediva le developpamento del Imperio Russe in le medietate del seculo XIX. Como resultato, le pais esseva deroutate in le Guerra de Crimea (1853-1856) per un alliantia del potentias europee major como Grande Bretania,  Francia, le Imperio Ottoman e Piemonte-Sardinia.
Le successor de Nicolaus I de Russia, Alexander II (1855-1881), esseva fortiate a facer un serie de reformas complete e publicava un decreto aboliente le servage in 1861. Le grandes reformas del regno de Alexander II incrementava le developpamento e le tentativas del capitalista Sergei Witte verso le industrialisation. Un atmosphera de slavophilia augmentava, guidate per le victoria de Russia in le Guerra Russo-Turc, le qual fortiava le Imperio Ottoman a recognoscer le independentia de Romania, Serbia e Montenegro e le autonomia de Bulgaria.
Le fiasco del reformas e le suppression de lo agrario?? a consequentia del crescimento del intellectualitate liberal fomentava le continuitate del problemas. Ante le Prime Guerra Mundial, le position del tsar Nicolaus II e su dynastia pareva precarie. 
Le governamento russe non voleva participar in le Prime Guerra Mundial, ma sentiva que le sol alternativa esseva le acceptation del domination german de Europa. Russos del classe alte e burgeses adjutava in le effortio de guerra del regime. Paisanos e laboratores, del altere latere, collaborava con multo minus enthusiasmo ante le situation. Germania haveva un armea que esseva le prime de Europa e haveva un enorme poter industrial, contante in ultra con Austria-Hungaria e le Imperio Ottoman como su alliatos. Consequentemente, Russia se videva fortiate a luctar in altere tres guerra e in le anglese simultaneemente. In iste circumstantias, le effortio russe in le guerra esseva impressionante. Habente ganiate varie grande battalias in 1916, le armea guardava distantia quanto comenciava le Revolution Russe de 1917, in parte debite a causas economic, ma principalmente proque le diffide public ja existente verso le regime se approfundava con le corruption e le traition. Multe historias esseva inventate o enormemente exaggerate, tal como le credentia de que un mystico, Grigori Rasputin, teneva grande influentia politic intra le governamento.  Lo que importava, nonobstante, esseva que se credeva le rumores.
Post que le bolchevistas assumeva le poter in julio 1917, su leader, Vladimir Ilich Ulianov (Lenin), fugiva a Finlandia pro securitate. Ibi ille scribeva ”Le Stato e le Revolution”, clamante a un nove forma de governamento, basate in consilios de laboratores o sovietes, e instituente le poter sovietic seligite, como revocabile a omne momento per le laboratores. Ille retornava a Petrograd in octobre, inspirante le Revolution de Octobre con le motto “Tote le poter por le sovietes!·. Lenin dirigeva le subversion del Governamento Provisional desde le Instituto Smolny, inter le 6 e le 8 de novembre 1917. Al fin del Revolution Russe de 1917, un faction politic marxista clamava al bolchevistas a prender le poter in Petrograd e Moscova sub le guida de Lenin. Le bolchevistas cambiava su nomine a Partito Communista. Le assalto e capitulation del Palatio de Hiberno in le nocte del 7 al 8 de novembre marcava le comencio del governamento sovietic.
Malgrado que Russia se industrialisava rapidemente, solo un parve parte del population, principalmente le nobiles e alicun industriales, habeva bon conditiones de vita. Le paisanos esseva paupere e, malgrado le reforma agrari de Alexandro II, esseva multo difficile  a illes acceder al proprietate del terra. Le successive deroutes in battalias durante le Prime Guerra Mundial e le discontento generalisate del population portava a que le economia interne comenciava a deteriorar se, lo que conduceva al chaos social e al varie revoltas e essayos revolutionari. Iste revolutiones ha duo datas: 1905 e 1907. In le revolution de 1905 comencia le fin del era tsarista, quando Russia esseva deroutate insperatemente per Japon durante un guerra inter iste duo paises. Japon esseva un pais parve e debile a nivello technologic, e isto terrorisava le tsar Nicolaus II e affectava su popularitate. Tamen, in 1905, un gruppo de laboratores creava un petition al tsar, exigente reformas economic e social. Le movimento esseva violentemente reprimite per le truppas del tsar, qui occideva varie laboratores. Iste episodio es cognoscite como “Dominica Sanguinari”, a partir del qual se formava le prime sovietes.
Le poter del sovieticos e le influentia del revolution de 1905 se dilueva in le annos sequente. Totevia, con le entrata de Russia in le Prime Guerra Mundial, le conditiones de vita de grande parte del population impejorava drasticamente, generante le conditiones pro nove revoltas que donarea origine al Revolution de februario de 1917, ubi social-revolutionarios, menchevicos, kadetes e bolchevicos essayava nove formulas de governamento pro Russia, creante un breve republica de inspiration occidental, cuje maxime leader esseva Aleksandr Kerenski. Iste nove ordine non prosperava pro le opposition del leaders russe del nove republica al sortita de Russia del guerra, lo que favoriva le bolchevico, qui, malgrado esser minoritari politicamente inter le partitos del epocha, esseva le soles qui defendeva le exito del guerra de un forma intransigente. Assi se gestava le revolution de octobre de 1917, de inspiration bolchevic e le posterior prisa de poter per le sovietes guidate per Lenin e Trotski, qui creava le Partito Communista, ubi se dava le prime passos pro le formation del URSS.
Post le victoria del bolchevicos, Russia suffreva un guerra civil (1917-1922) inter le partitarios del revolution bolchevic (Armea Rubie) e lor oppositores (Armea Blanc), essente le ultimes appoiate, in alicun momentos del guerra, per diverse potentias estranier. Pro ganiar, Lenin adopta le “Communismo de Guerra”, confiscante le production agricola pro  approvisionamento del soldatos. Con le victoria del Armea Rubie, grande companias private claudeva, como per exemplo, le interprisa Smirnoff.  
Le Union Sovietic es le successor del Imperio Russe. Le ultime tsar, Nicolaus II, governava usque martio 1917 e esseva executate con su familia le anno sequente, in Yekaterimburgo. Le Union Sovietic esseva create in decembre 1922 como le Union de Republicas Sovietic de Russia (cognoscite como Russia bolchevic), Ukraina, Bielorussia e Transcaucasia, governate, le tres prime, per partitos bolchevic e le ultime, per le menchevicos. 
Bangkok[1] (in thai: Krung Thep) es un citate de Thailanda cuje area urban habeva 10,723 milliones de habitantes in 2021 o 15.4% del population national.[2] Bangkok es le citate capital del pais desde 1782.[3]
Mecca[1] (مكة‎, pronunciate [mækkæh]) esse un citate in le regno historic de Al-Hejaz, le capital del provincia de Makkah in le nation de Arabia Saudita, e notabilemente es le plus sancte citate in le religion Islam.  Su population in 2008 esseva 1.7 milliones.
Como ubi se nasceva Mahomet e le sito ubi le Koran esseva create, Mecca esse un sito importante pro Islam.  Le religion require un pelegrinage, nominate le Hajj, al citate in le mense arabe de Dhu al-Hijjah; in iste mense, milliones visita al citata, e plus de 13 de milliones visita al citate per anno.  Ben que le governamento formalmente prohibite que non-musulmanes visitar al citate, de facto Mecca esse un del plus large e cosmopolitan in le mundo arabe.
Le Oceano Arctic[1], o Oceano Glacial Arctic se constitue del mares inter le Polo Nord e le Circulo Arctic. Illo es in grande parte coperite per glacie, cuje extension varia secundo le station del anno.
Illo ha un superficie de 14 090 000 km². 
Le Mar del Nord es un mar marginal del Oceano Atlantic locate inter Grande Britannia, Scandinavia, Germania, le Paises Basse, e Belgio. Un mar epeiric (o mar "platteformic") sur le platteforma continental de Europa, illo connecte al oceano per le Canal Anglese in le sud e le Mar Norvegian in le nord. Illo es plus que 970 km (600 mi) longe e 580 km (360 mi) late, con un area de circa 750.000 km2.
