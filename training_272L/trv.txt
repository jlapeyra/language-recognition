Gaga kska Kska- Hunac Meycow ka Cuba, 21 30 N, 80 00 W ka gaga na nniqan.
Kana ka knlbangan na o 110,860 sq km（hangan na o Tg106）(knlbanga dxgal o 109,820 sq km, knlbangan qsiya o 1,040 sq km). 
Kana ka sejiqun o niqan 11,179,995 hiyi. 
Gaga Havana ka pusu alang paru, jiyax 1 idas 1 ka jiyax skrayan klwaan. 
Manu ka dxgal Cuba ga wada sugan 60.30%  ka dxgal qpahan, 27.30% ka dxgal bbuyu, rahuq dxgal do niqan 12.40% na.
Bukung klwaan ta sayang o kiya ka Raúl Castro, pnaah hngkawas2011 idas 4 jiyax 19pnrajing kmlawa klwaan.
cinkhulan sa knita’ sa brbiru’
Kuba konghokwo （kari Sipanya：República de Cuba）, ssplawa dha Kuba （Cuba）, kiya mi Meyco Cyaropihay tudaya knou bay taw ka knlangan niyi, wa mniq peywey u iyax 19° mi 24 , sicing u iyax 74° mi 85°. Wa mniq rriqi Mosiko rrhngun, tuiril u msupu Mosiko Yocyatun pantaw mtuayus Cyatun haysya, tuhunac u niqan Yamaycya mi Kayman cyuntaw, tunaran u msupu Hayti konghokwo mi Tomingnicya konghokwo mtuayus Syanghong haysya, tu narac daya u niqan Pahama cyuntaw, mtqita balay Amirika Hororita haysya, msdalih Hororitaco tuhunac balay dxral Ciweysuto knsdalih dha u ya bay 145 kongri balay. Knbeyki bay knlbangan dxral Cyaropihay mi tudha knhbrawan hiyi sediq ka tawyu Kuba, Kuba ka qmlahang bay Panama yunho mi iyax pusu bay elu ucilung uusa Amirika tunarac mkngahu ucilung. Wada ngalun sa ruhu rriqi Mosiko ka Kuba. Dxral qnlhangan niya pa kiya ka Kuba cutaw mi kana qnlhangan na cyuntaw mi Seyningtaw. Hawana ka sotu Kuba mi knbeyki bay alang mkbrnux, Sngtiyako ka tudha knbeyki alang mkbrnux. 
Ini dhuq hini brah ka sediq Sipanya, mnniq Kuba taw u sediq Tayno, sediq Siponey mi sediq Kwanahatapeyyi. 
Knrudan dha cbiyaw pa pneyyah tudaya Meyco, tukcka Meyco mi Nanmeyco taru thdil hini.  
Sediq Tayno ka knama mkla tawsu mi tmabun qmpah.  
Sediq Siponey mi sediq Kwanahatapeyyi mthiti hari kiya, dhiya wa mniq kcka bling mi tnpcamac mi tnqcurux, thitihari daw kiya ka mhuma spriq puqan.   
Kngkawas 1492 idas 10 cida pa wada sndalan Korunpu ka Kuba.
Kngkawas 1515 cida, phyuwan ka Hawana. 
Ini sruwa tumal Kiristokyo ka sediq tnpusu daw wada pkixun Sipanya mqlahang kmari king.
Kngkawas 1529 cida mniq Kuba mnuda qnlqilan narux Macn mi wada dsun narux niyi mi mrdang ka 2/3 knhbrawan hiyi sediq, msngari 1/3 balay ka sediq tnpusu, dhiya u quri so pneyyah Oco ka run narux niyi pa uka biyax mdakar ka hiyi dha, kiya ka mniq 1 seyki daw maku so pkngatun kana da.  
Smatang pkbaka ini kntuku ka mpqpah sediq, kndadax 16 seyki prading dmudul knhbaraw sediq qalux Ahuyrika ka ngalun quli pqpah, qpahun dha u qpahun mhuma ppwalang mi kmari kwang.    
Kngkawas 1762 cida, wada yahan tnayis mluk Taing Tikwo ka Hawana, putting hiti daw wada plixun Sipanya ka Hororita mi ppryuxun peyyah dungan.      
Kngkawas 1790 cida, Kuba u mtutuy ka mwaya bay dmudul dukuricu undo, wada mangal mtrawah ka quli mpqpah qnpahan Hosay Antongni u dmudul quli ciyi.        
Snkulan mpqlahang qnbliqan Amirika ka Myeyninhaw cancyeyn u mniq Hawana sanan trudu asu pspuruq, Amirika u tmiyu ndan Sipanya ka niyi, kiya mi wada mccbu ka cida, ndanan u ngalan dha mccbu Amirika mi Sipanya, hiti balay daw wada sbuway Sipanya quri Amirika ka Kuba.   
Kngkawas 1902 cida wada srwanan Amirika dukuricu ka Kuba, sdkuh dha ka tucayco Aysutorata Paarma.   
Kngkawas 1953 idas 7 diyax 26, Huytoar Kasucu mi Rawar Kasucu ka pusu dha mi ya bay 160 hiyi ka komingco Huytoar Kasucu mi Rawar Kasucu ka pusu dha mi ya bay 160 hiyi ka komingco musa mcbu Mongkata pinging mi Payamo pinging na Sngtiyako, wada pkhnang tukingal puniq, wada ini pndungus ka uuda daha daw mnngari mudus u wada qrapun, binaw spuda nripan biyax knhbrawan sediq daw wada toso plixan dungan. 
Bukuy daw, komingco u dmuwi pnkari “Phiyu Kuba sediq Kuba”, pssli pnsliyan koming 726 undo, lmutuc hantay Patisuta tucay tongcu. 
Kngkawas 1956 idas 11 diyax 25, mnswayi Kasucu, Cyey Kowara d82 hiyi komingco tapa asu yoting Koramahaw kndadax Mosiko tbrinah Kuba, dungan u wada Maaysutora lmiqu prading yoci mccbu.  
Kngkawas 1957 idas 3, Antongniaw Aycyeyweyriya dhiya u musa mcbu cotohu, phiyu 313 koming cutaw ingkay.    
Kngkawas 1958 idas 2, Hurey Cyomong dmudul yeycngcyun snrading burah tlayun dungan.    
Wada qmita uxay biyaw mpuuka ka biyax na Patisuta cngcweyn, Amirika u kngkawas 1958 idas 3 diyax 14 cida prading hmtur mhaqun ppuniq, kiya daw, komingco knllu pcriyu llmiqu Maaysutora, prading kana biyax mcbu, ulkun ka Sngtakorara daw, wada qduriq Budoya ka Patisuta.      
Mntna kingal diyax, kiya ka kngkawas 1959 idas 1 diyax 1, ciyicyun knrmux Hawana.       
So kusun, pusa kari phiyu koming seyhu.       
Ddxral Kuba u pnspuwan Kubataw, Seyningtaw mi kana knkana bbeyki tawyu mi ttiping tawyu, Kubataw ka pusu bay taw, mtqiri ssiyaw ka sspac tiping hari cyuntaw, kiya ka tuiril daya mkngahu ucilung nganguc ka Kororato cyuntaw, pusu taw tukcka daya Tasiyang mkngahu nganguc ka Sawana-Kamakuy cyuntaw, tukcka hunac nganguc ka Wangho Hwayeyn cyuntaw mi tudaya hunac mkngahu ucilung nganguc ka Kanareyaws cyuntaw.      
Wada runun rriqi Mosiko nwanryo pnkranan kntlxan mi pnkranan knhuriq ka nniqan hiya u karac kntlxan sspriq brnux, kntlxan karac pndkanan kawas mi diyax u tikuh balay, knpriyux ka karac mkmisan mi mkrbawan pa kasi ka qmita qnyuxan qsiya ka klaun da.   
Karac kndnguwan u kndadax idas 11 lmutuc dhuq kawas idas 4, karac sqyuxan daw kndadax idas 5 dhuq idas 10.      
Karac kndnguwan cida u mdngu kana ka knlangan, pskingal ka tunarac daya sbwihur, kntlxan u mkmuxul hari, malu sanan rmiwaw.        
Karac sqyuxan daw tunarac hunac bwihur u suiyuk na dhuq kcka taw ka knhuriq mi knskuy mnniq baraw Tasiyang, pndkanan ka knhuriq u ya bay dhuq 90%, pkrana so bay thmuk mtilux. Knrbu ka knhurir u ya bay dhuq 95%, dhuq cka hidaw daw mlih da.              
Knkarac Kuba u wada dmanga kari bay kluwanan kntlxan ppwalang, niqan hmrinas6,500 kluwanan rhak ppwalang. 
Tunarac qqhuni lmiqu ka llabang balay, niqan wang cong 30 kluwan sngari ka quri sksik ppwalang.    
Hmru mdakil qhuni mkray hbangan knkrayan qqhuni, niqan tawhwasin, qhuni tanah, qhuni tan, qhuni qulic Kuba.       
Qqhuni lmiqu Kuba qpringan lmutuc mrana, kngkawas 2011 dhuq 25%.      
Mkray ubal qolic mi kkluwanan bkaric mi wisu mniq kana niniqan Kuba.       
137 kluwanan ka qduda pa niqan ririh na u niqan qdiraw qudas, qduda walu, qduda hworyey, scmeyncyo lmiqu, cinkang ingu mi ppuruc mrngac.         
105 kluwanan ka mkkarang mundus mi uka doku kana, kiya knkana Kuba kuluk rakaw, meyco oyu, mi toyocong Kuba oyu.           
Qqcurux mi cyako tongu, qqcurux sahucyaw, krarang elu, sayu, qcurux tyaw mi cincyangyu kluwan u ou balay mndungus bay uri.             
Kuba konghokwo u ini khbaraw kyusanto cucng ka knglangan sohuy cuyi na saya.  
Kuba pa kngkawas 1976 cida keyngpo ka pnwaya knlangan dh aka sohuy cuyi konghokwo.  
Kngkawas 1992 cida keyngpo ka pnwaya knlangan dha u Hosay Mati ka lnglungan mi Makosu Ryeyning cuyi ka mptusa, kngkawas 2002 cida malan “sojuy cuyi ticu naqah slwelu” kingal kari dungal. Kuba kyusanto ka “biyax dmudul sohuy mi knlangan”, bukung bay tang mi knlangan ka Kuba kyusanto congyang ingkay tukingal suki kimi mangal qpahun Kuba kwou ingkay cusi(yeynso knlangan) kima mangal qpahun Kuba bucyo kaygi cusi (mpdudul seyhu) mi Kuba koming ucwang biyax congsuring, qpahun niyi mi kwou ingkay 31 hiyi ing pa kndadax kana knlangan jnmin cngcweyn dahyo taykay seyngkyo pneyyah.       
Yeynso knlangan mi mpdudul seyhu tumtxan diyax qpahun pa 5 kngkawas, malu mndha mangal qpahun.     
Kuba dmuwi congyang cicweyn na cngcu ticu.
Kana knlangan u psuwan 14 sng, 1 sngci su (Hawana su) mi seyningtaw tocyu, dsingcngcyu niyi u to bay so 6 knbeyhing rikisi snghun cuxan pnsnakan, kcka niyi u Aartomisa sng mi Mayapeyko sng ka kngkawas 2011 idas 1 diyax 1 pnsnakan kndadax Hawana sng, trahuc sng u phyuwan 169 ka su.      
Seyhu Kuba pa plwanun dha Kuba koming ucwang biyax ka butay seyhu. 
Kngkawas 2006 cida, ddiyun butay u pdkanan kana nngalan hbangan Kuba seyhu pa 3.8%, ddiyun dha butay u wada dyawan muway Cyokoku mi Coseyng.   
Kuba u knlangan bsiyaq balay muda waya yiu pingyicu, mttuku 17 kngkawas ka rrisaw daw niqan seykining musa heytay kana.      
Diyax sanan heytay u 1 kngkawas mi 2 kngkawas, qnbsyaqan u qmita ya wada ngalun kawtng cyawyu mpuyas dungan.       
Mttuku 17 kngkawas ka wouwa kongmin pa nasi smruwa, kiya mi mndungus ddiyun butay daw, malu tumal butay uri.           
Qnita seyhu Kuba pa, muru pnwaya kwocihwa lxan na balay kari: Snbalay kana pusu biyax txtaxa knlangan, dukuricu mi mndungus ka ddxral qnlhangan, dmkuh minjoku qmlahang dhiya nanaq, mntna kana ka knlangan, ini sruwa musa tumal neycng knlangan icil.        
Qnita dha pa kwoci hocwo pa kasi ka mniq mntna cicu mi pkhuway mi pkmalu, mdhu balay psblayaq msupu, muru “Pnwaya keyngpo Ryeynhoko”。   
Seyhu Kuba pa spuda sohuy cuyi ka pusu dha muda cihwa cingci, to bay knlangan  ka wisu qmlahang knkana ppatas pnyahan, kiya mi to bay so knlangan kana uri ka pnlawa mpqpah niya.    
Wada mlhlah ka Suryeyn daw kiya ka prading mrana ka qqpahun ntxtaxa, mniq kngkawas 2006 cida ya bay 77.5% ka qpahun u na seyhu, msngari ya bay 21.5% ka na txtaxa hiyi sediq, kiya mi kngkawas 1981, cida han ka pndkanan niyi u 91.8％ mi 8.2％.       
Tocu u kasi ka niqan seymung bay tyawcyeyn, knou neydang sbari qqiya u knlangan ka snolun kari.        
Kngkawas 2013 idas 7, pndkanan dha nngalan knkingal idas pa 466 Kuba piso, ya bay 19 pila Amirika.       
Kuba u ida nanaq so tikuh ka sediq uka qpahun mi ini hari krna ka neydang bbriyun, binaw kawas kawas daw mawyi nica ka mchdil, ini tuku biyax dha pririh saking nganguc.           
Spuda kngkawas 2015 pan “Seykay kaykwang”,  kcka knlangan Kuba pnyahan congcu u so niyi: Qpahun nongyey u 4%, kongyey u 23.5%, huwuyey ka 72.7. 
Kwangcan cuyeyn Kuba u knou balay, kcka niya u pusu na bay ka nyey, ro, dong, xihuy, mong.   
Uxay wana so niyi, kmari ryohwang, ku, ryotyey kwang, sukaw, sumyeyn, gasoring mi btunux seykayi.       
Cuyeyn truma dxral u na jaysang seyhu kana.      
Kiya u snkuwan dha nyey u tudha knou kana jeynseykay, msnul quri Orosu.       
Kuba ka turima kana jeynseykay cingryeyn kun a pnyahan knlangan.       
Spoda snpuwan Amirika ticu tyawcacyu, tudaya Kuba haypn snkuwan dha u ya bay 46 oku tnqriyan gasoring mi 9.8 oku rihwang meyta gasu.        
Kngkawas 2012 idas 2 brah, Kuba knrbuq ucilung sangyey kmari gasoring cihwa balay bay mndungus muda.        
Kngkawas 1959 wada mbiyax ka koming babaw na kcka 30 kngkawas pa, Kuba u wana yotay kndadax Suryeyn mi knlangan ini khbaraw okuyaku Tunarac Oco.    
Kndadax 1990 shlah ka qpahun rrmiwaw daw, knlangan qpahun rrmiwaw Kuba u ini biyaw mtana, wada mukana nniqan Rating Meyco tu9 knbeyhing ssanun rmiway knlangan.   
Kngkawas 1994 cida, phiyu rrmiwaybu ka Kuba, mniq kngkawas 1990 mi kngkawas 2000 iyax cida, hmrinah 35 oku hbangan Amirika wada diyun towcu phiyu rriwaw sosu.      
Kngkaw 1995, nngalan hbangan qqpahun rriwaw pa wada hmrinas nngalan hbangan qqpahun sato sibus, wada bay pusu ngengalan hbangan knlangan Kuba.        
Mnbrinah dungan ka kwoci beyhung asu rrmiwaw ka madas knhbrawan bay sediq mprwaw, kngkawa 2010 cida, wada syotay sediq mpriwaw knlangan icil u 250 knbkiyan ssediq, kiya mi kcka sediq mpriwaw Kanada ka dhuq 94.5 knbkiyan knhbrawan ssediq, wada mangal 24 oku hbangan Amirika.              
Ana so pcmiyah knhbaraw bay sediq Amirika ka sngtangal dha Kuba pa, binaw “Hoarmus-Potunhwa” ka ptwaya, knhbaraw hiyi mpriwaw Amirika u ini khbaraw, pusu na bay u miyah qmita sediq tnqliyan Kuba, kiya mi niqan ini khrinas 3 knbkiyan hiyi sediq Amirika ka ini puda waya musa Kuba.                 
Quri so pnsltudan rrmiwaw, spruwan qmita ka pqita narux rmiwaw uri, Kngkawas 2005 cida, niqan hmrinas 19,600 hiyi sediq mpriwaw ka mniq Kuba waoci byoing mangal pila pqita narux.                                     
Quri so qrasun dha pkmalu narux kluwanan u kiya ka knkana claq pkmalu narux, tokubeycu keynsa mi pkmalu sosu knpriyux naqah suwangmwo yeyn, narux paypan, narux pacinsn, tohwasing inghwacng ka lnlamu narux.                                      
Kuba pa ya bay niqan 49,000 kongri ka elu beyhing, kiya mi elu beyhing ndanan snbalay pa 14,478 kongri, kawsu kongru u 682 kongri, elu beyhing kcka smqic Kuba taw.   
Kuba u kana knlangan Cyaropihay pa murux bay niqan elu kisya ppanun sediq na knlangan, knbbaraw elu kisya u 14,838 kongri, kiya mi hmrinas dmka ka elu seymung bay shaqun sibus, niqan ddeyngki elu kisya u 147 kongri, kngkawas 2010 idas 5 cida, seyhu Kuba u pusa kari pkrana ka cihwa muda snburah smmalu elu kisya wang, mari burah otobay, kiya mi srawah ka 4 congsin pkla psluhay mpqpah sediq elu kisya.       
Asu hhaqun qqiya u 117 asu, kana bay panan cnhdilan tun u 140 knbkiyan tun.       
Niqan 16 ka sangyey sanan trudu asu mi 23 ka hucu sanan trudu asu, kcka niyi u niqan 7 ka knbeyki hari.       
Kuba u mnuda knbeyhing bay nniqan Cyaropihay knlangan elu muda ucilung, binaw alaw pddayaw keyjay ingkay wada mkrhak, kiya ka wada kasi stabuy ka sntama elu muda ucilung.        
Hawana mi Sngtiyako sanan trudu asu ka pusu bay sanan trudu asu.        
Niqan 20 ka sanan trudu skoki, kcka niyi u 11 ka kwoci sanan trudu skoki.        
Kngkawas 2012 cida, Kuba hangkong kojyo pa niqan 13 ka skoki wisu stmaun saya, niqan 3 basu karac baraw A320-200 sing panan sediq mpriwaw, to bay so snalu Orosiya mi Ukoran kana.          
Nglan dha congpu ka Hawana Hosay Mati koci sanan trudu skoki, mmwaluk skaya mquri Kanada, Mosiko, Sipanya, Orosiya, Weyneyjweyra mi kana 15 knlangan, kana balay ssaun u 35 nniqan.         
Niqan knou balay hangkong kojyo knlangan icil ka cinging elu snkyanan musa Kuba hangsyeyn mi tbrinah, quri so Amirika mi Kuba pa uka mndungus bay sangyey hangsyeyn, quri so baw skoki ka uuda dha qqpahun skoki, seyhu Amirika wada uqan kari ka waycyawkwan dha daw wada muda hmtur sediq Amirika murux musa Kuba.              
Beytaq hiti balay kngkawas 2012 cida, kana balay knhbrawas hiyi Kuba u 11,167,325 hiyi, kiya ka knhbaraw bay sediq taw knlangan Cyaropihay, mitu nniqan sediq u kngkingal pinghwang kongri u 102.3 hiyi sediq. 
Pingcyun knudus dha sediq Kuba u 35.1 kngkawas, niqan 16.3% ka sediq u hmrinas 60 kngkawas, niqan 75% sediq Kuba u wa mniq alang mkbrnux, kiya ka 846.5 knbkiyan hiyi, wa mniq nanaq tnualang nongcwen pa niqan 277.5 knbkiyan hiyi sediq.   
Msciyuk quri brah cida, pndkanan knhbrawan kana sediq ka dqridin u 50.1%, mabang tikuh pndkanan dsnaw.   
Kuba u tikuh bay cusngryu kana pndkanan sediq Meyco ka Kuba, kngkawas 2012 cida pa mk10 kbkuy u 9.96 hiyi.   
Knhbrawan kana sediq u kndadax kngkawas 2006 prading daw wada kndudul mlihn.    
Alaw wada stabuy ka qridin tmquli laqi, saya daw kndudul mkrinah knrudan ka knhbrawan hiyi sediq.    
Hmrinas 60 kngkawas ka knhbrawan sediq u pndkanan kana sediq u 18.3%, 0-14 kngkawas u pndkanan kana sediq u 17.2%.      
Knhbrawan na malu qmpah sediq u 502 knbkiya hiyi, pndkanan knhbrawan 15 kngkawas mi hmrinas 15 kngkawas sediq u 54.3%.       
Kndadax 2002 dhuq 2012 kngkawas pa, wada mrana 9.9% ka sediq mniq nniqan da.        
Mntna duma knlangan kayhwacong msdalih Amirika, knhbaraw bay sediq Kuba u alaw quri smatang quri pkrana keyjay dha nanaq mi wada thdil Amirika, wada muknlangan sohuy cuyi ka Kuba daw, alaw slhbun ulkun ka jaysang, hbaraw bay sediq tnqliyan Kuba u prading mquri Hororita, dhiya u pusu bay sediq tsndxral, sediq mbbari mi sediq mtkkla mnuyas.
Kngkawas 1965 daw, ya bay niqan 10 knbkiyan hiyi sediq Kuba spuda kingal diyax mndha ka “mtrawah hangpan” kndadax Hawana mquri Amirika. 
Kngkawas 1966 wada miyah ka “Kuba mnpskbalay”, quri so pnwaya kiya, ana ima ka pneyyah kngkawas 1959 dhuq Amirika mi mnniq Amirika mnttuku kingal kngkawas ka sediq tnhdilan Kuba, malu mangal ana dhuq knuwan cyuryocyeyn.      
Kana sediq Kuba pa niqan keynri mniq knlanan Kuba musa ana inu byoing pqita narux ini ngali pila. 
Knlangan Kuba qnlhangan na keynri pqita narux pa so trahuc niyi: Spuda cnso pqita narux, cikong congsin, ising tnsapah mi pnspuwan byoing mkbrnux tnualang tu3ci pqtan narux wangru muda ini angal pila muway iyu mi qnlhangan byoing; ini angal pila pqita rupun; mniq kcka weysng qmlahang pkrana mi cyeynkang cyawyu hwacan cihwa, muda pskingal diyax pqita hiyi, muru pnwaya pbeytaq mi quri so qndahang duma narux.  
Bntasan baraw cuhwa mi nuda spuda hbaraw sediq pnsliyan mi sohuy cucu muda dmayaw knkana sediq knlangan.  
Spuda dnyawan hbangan seyhu u, so mpqpah qridin Kuba u mniq mptuting laqi brah mi hiti pa niqan hokyo msangay tnlaqi mi qpahun qridin mntnquli laqi so tnayis qqpahun   
Kuba cyawyu puci mi cngtu mniq kana knlangan Rating Meyco u wa mniq quri tbrah.
Ddiyun hbangan cyawyu u ya bay 1/10 hbangan kana nngalan knlangan.
Mnhdu muyas 9 kngkawas yiwu cyawyu daw, malu spuda skeyng pyasan tubeyhing yuko sapah pyasan uxay daw cuyey cisu pyasan, ini angal skeyng ka mpskeyng pa kawas cida u malu muda mumal skeyng ntxan dungan.
Knkingal kluwanan sapah pyasan u pnhiyu knlangan kana, ini buway hbangan muyas mi ppatas kana, ini angal pila uuqun mi lukus pyasan.
Muyas ryu tutiping pyasan ka liqi u 100%, mnuyas tubeyhing pyasan ka kana mnuyas u 57%, kngkawas 1957 cida ka mnkla mita jiyi u 76.4%.
Putting hiti kngkawas 1961 cida, seyhu Kasucu pusa kari mnhdu sawma undo.
Kuba saya ka mnkla mita jiyi u dhuq 99.9%, mkala kana jeynseykay. 
Kuba u mnsnhiyan knlangan ini snhiyi niqan Utux han.
Kngkawas 1962 cida eyhu Kasucu u mnhmuk 400 sngari sapah pyasan Teysukyo, ngalan dha umarang uxay msblayaq ka snhiyan sapah pyasan niyi. 
Kngkawas 1991 cida, slhlah Kuba kyusanto ka waya hmtur snhiyan. 
So kawas daw, sbrahan ka keyngpo, wada knpriyux knlangan mkmbabaw dxral ka Kuba, kiya ka uxay na pnluban snhiyan ka seyhu, binaw ini uda mdakar quri snlhayan snhiyan da.  
So kiya, snluhay snhiyan ka sinjya pa malu tumal Kuba kyusanto, peyyah cida daw wada mrana kndkilan niya ka Teynsukyo.   
Kngkawas 1996 idas 11, cyawcong Jowang Pawru 2 su splawaa Kasucu miyah homung Kuba.   
Mntna bay kingal pnsranaq tahuc ka Kuba, pnspuwan pnsltudan bungka Sipanya mibungka Ahuyrika ka pusu mi knou bay kluwanan bay quri knux na seyji uri. 
Mpricuh juga u mniq tu20 seyki ka wada mtutuy mangal hangal, kcka niya u wada tndhun Pikaso ka hwayi mpricuh juga Weyar Hureyto Rin (Hangan na Telu u Rin huyrong, niqan ka rncuhan na juga wada wewan Newyok syeyntay  yisu powukwan mi Matori Huyya wangho knlangan yisu congsin powukwan), Reyney Potokareyro, Amiriya Peyrays, dhiya u to bay syeynhongpay yisucya.
Spruwan bay jiday saya mpricuh juga pa niqan Tomas Sangceys, Hosay Peytiya, Aturo Kunka, Ropoto Hwapeyro, Naarsyun Tomingkos, Ayarneysto Peyna. 
Babaw koming daw, Wada pcriyu kari bay ddiyun dmudul qcahur sediq ka juga umarang koming Kuba. 
Ana so wada runan bay sohuy cuyi syeysu cuyi ka yisu cwangcwo, binaw ini pntna pnsltudan knlangan tunaran syakay cuyi, ini dani mipix seyhu ka syeynhong yisu Kuba, knrinah niqan ssanan dha pkrana knlangan nganguc. 
Mniq tu19 seyki nhana pnrdingan daw prading phnang nanaq ka Kuba wenswey, pusu bay dndulan dha u dukuricu mi mtrawah.
Dmudul Kuba wenswey syeyntay cuyi undo ka Hosay Mati.
Mnhdu phiyu ka knlangan Kuba konghokwo daw, dima so tnqliyan knlangan nganguc ka koming cwocya u miyah knlangan Kuba kana da. 
Cida u niqan hbaraw bay cwocya pa pqita nanaq knklanan dha, niqan ka duma cwocya u umarang aykwo cuyi, pdudu qnnaqah ndanan seyji.  
Syawsocya Karos Roweyra ka mniq kcka bntasan na patas“Cyangcyun mi sediq tmkarac”msang rmngaw mntutuy ka burah kuycu Kuba, mdhu bay pkla mdakaw cyawcweyn.  
Mikoar To Kariwong u pkla kari dmuwi ida nkiya cuyi sohwa matas pdudu rmngaw cucan cuyi cyeyci tawtokwan syawso“Qridin msdurux lngelungan”mi ptura mtruma kndusan na syawso“Qridin ini mtduwa”.  
Cwocya Hosay Antongniaw Ramos u pkla kari pdudu rmngaw kndyakan tikwo cuyi mi quri ini sblayaq qmita ini pntna minjoku ka syawso mi cyupn “Cawco”, “Koaipai”.  
Snbeyhing bay qmita tiyu ka kana sediq Kuba, alaw ka rikisi dha u niqan pnluban Amirika, hbaraw bay sediq Kuba u mtmay sdhmawan quri undo Peymey, uxay pnsltudan quri lhayan undo tmkari Sipanya.
Kcka na u pangcyo ka qrasun dha bay qmita, bukuy na daw rancyo, paycyo, pancyo, tyeyncing.
Dmudul quri so yeyyu bokusing ka Kuba, lmutuc mniq pnsung kwoci mangal snadu.
Teylung Ropos ka mnuda ciru pawcuco quri snaw 110 meyta kwaran.
Seyhu Kuba u kngkawas 1962 cida pusa kari malix ngalan qqpahun ka tiyu, muda ini ngali pila qmita knkluwan pnsung tiyu.
Inggaku Kuba pa pnspuwan Sipanya  minjoku inggaku mi qalux sediqmuyas mi rmwori qalux sediq.
Uyas tndahu ka pusu bay quri inggaku, mniq quri so pnrngawan niyi u pkrana knou bay kluwanan inggaku hongko, mray so saarsa, cyacyacya, runba, rwori manbo. 
Turu wasil gita u mntuting Kuba, kiya mi kwakwa, marinba mi pngkoku ka lubu kndadax Ahuyrika. 
Hana mniyah ka mpqlahang kndadax icil umniq cumin tongcu jiday u wada bay pkngatun kana ka Indian sediq tnpusu, wana murux bay inggaku yici ka lubu sacuy statuk, kiya ka pusu bay sduwi Rating inggaku. 
Quri so ongpu na u mqriqu, knpriyux uka mklanan ka Kuba inggaku Ahuyrika, knpriyux bay ka ongpu niya, so tnhuway ongpu niya ka inggaku Kwasira (inggaku syangcun) upnsltudan inggaku tnualang kingalnanaq inggaku pusu kluwanan. 
Ida niya sdhuwan bay ka knux inggaku Antarusiya, kuxul bay sediq tnualang ka so niyi spuda uyas muda snrnu seyji, malan uyas tndahuka uyas umalu knlangan “Kwantanameyra” ka wada pkranan balay quri Kwasira inggaku. 
Kiya mi, peyyah tu20 seyki prading, wada balay danan ka diyax utux bruwa. 
Wada pspun hmanguc ka bunga tumun, ningjing, hhiyi mi nasi, kiya ka wada mndungus bay Asiyako, ngan damac niyi u ngalan dha muda snrnu bungka quri uuqun Kuba u ana manu ka pspuwan prrimax.
Caypu Kuba u wada dha ngalan ka quri ssalu damac, cyasu mi syangryaw Sipanya, kiya mi pspuwan dha uuqun tnualang dha nanaq, wada mangal uuda hongsaw Hwajn uri, pnsltudan quri idaw mi uqan chiya sediq Koriaw.
Quri so pnsltudan pa, ini sqita psnakan pusa damac ka sediq Kuba, mkan uqun u pspuwan chuwan kingal sara kana. 
Idaw qalux sukay u wada dha ngalan “Idaw sediq Moar mi Kurisucyang”  (Platillo Morros y Cristianos, qalux sukay u wisu rmibak mqalux ka rhiq hiyi sediq Moar; kiya mi bhuway idaw urmibak Kurisucyang sediq Sipanya, kiya ka mndungus bay pusu uuqun, duma qtaun bay ka pusu uuqun u blbun pacyaw, bunga qhuni, Kubasu meynpaw mi hiyi pnwalang mnniq kntlxan.  
Niniku, tiping kdang, nyocu mi wasaw yeykuy ka pusu bay aji knux.  
Tukubeycu damac u kiya ka knkana “Lukus smudan” (sntmuwan wawa dapa cyusan sama), muduh buru babuy, pciyus qraqil babuy, idaw muka hpuyan hiyi rodux, yangcong siyang syeynping mi sihwanryeyn prmaxan nayro.   
Mniq alang tnqcurux mkngahu ucilung, pusu bay pnyahan qcurux ka tanpaycu dha, handay uqan dha idaw pa niqan qcurux ci, qcurux tyaw, qcurux cwen mi nduhan bolung beyhing.    
Quri so shtur dha caninyey u wada knpriyux uqun dha uhay mkan damac pnsltudan.    
Tu20 seyki iyax tu40 dhuq 50 kngkawas cida, alaw ka eyga Amirika ka wada pstuq cucu, kiya mi wada tongcu eyga sucang Kuba.
Qqpahun quri eyga Kuba ka wada danan shtur ka pkrana niya.
Iyux muda mlatac qnrqilan, mpqpah eyga Kuba mi Mosiko eyga sediq cwangcwo ka msupu pseyga, pnspuwan dha pseyga pa niqan “Mkllu teynockay”, “Kani sptuting ka dsediq”, “Pnsluwan quri umey”.
Gaga kska Daya Meycow ka Mexico, 23 00 N, 102 00 W ka gaga na nniqan.
Kana ka knlbangan na o 1,964,375 sq km（hangan na o Tg14）
(knlbanga dxgal o 1,943,945 sq km, knlbangan qsiya o 20,430 sq km). 
Kana ka sejiqun o niqan 123,166,749 hiyi. 
Gaga Mexico City ka pusu alang paru, jiyax 16 idas 9 ka jiyax skrayan klwaan. 
Manu ka dxgal Mexico ga wada sugan 54.90%  ka dxgal qpahan, 33.30% ka dxgal bbuyu, rahuq dxgal do niqan 11.80% na.
Bukung klwaan ta sayang o kiya ka Enrique Peña Nieto, pnaah hngkawas2012 idas 12 jiyax 1pnrajing kmlawa klwaan.
Msupu egu klwaan ka Mosik “ kari Sipanya, Estados Unidos Mexicanos”, slawa Mosik, México”,pusu pqlahan kingal alang klwaan daya Meyco nleynpan konghc, daya mntna mquri Amrika, hunac ni gqiyan hidaw o gaga siyaw taypinyan, Peylis, kwatimala ni gsilungCyalpi ka hraan hidaw, Mosikwan ka hraanhidaw. Hini o kklaban dhuq 180 kbuhug, kklaban Meyco hini o tgrima paru klwaan ni  kklaban knlangan tgmaxal spac paru alang klwaan. durikana ssjiqan hmrinas 1.28 hpucing, kika knlangan o tgmaxal ssjiqan paru alang klwaan, kari Sipanya knlangan o tgkingal ssjiqan paru klwaan ni Latinmeyco  tgdha ssjiqan paru klwaan. alang klwaan leynpan ka Mosik, kana 32 co, duma pusu alang ni paru alang nMosik ka kingal co. 
Brah Klwenpu siida ka Mosik ida egu ka kklaan dha dxgal ska Meyco, saw Awrmeyk, Tewortk, Teawtiwakan, Sapotk, Mya ni Actk dnii. hngkawas 1521, sblux Mosik-tnocititlang ka Sipangya tikwo, phyugan burah Sipangya  contu syacyu uri. hngkawas 1821, bukuy murux psbu ka Mosik, alang hini o rmngaw murux ni nMosik nii. muruxka Mosik do mnda kingal mrudu, ini sblaiq ka hbangan ni kmlawa. Bukuy bsbu ka Amrika “ 1846 – 48”gisu  daya 1/3 dxgal muri biqan Amrika. 19 sc ka Mosik mnda kawteyn bsbu, Famo bsbu, bsbu ruwan, kingal sblux ka dha tikwo. Hngkawas 1910 prajing spaux murux kmlawa ka Mosik, hici do hngkawas 1917 seynfa ni kmlawa sayan bhyugan dha. 
Hbarawpusu knkla dxgal Meyco ka Mosik, kmlahan Maya, Twortk ni Actk knkla dnii. prajing 16 sci sejiq Sipanya  Ayrnang. Krtis mrmux Mosik, hngkawas 1521 ini dha baka ka sejiq Actk hini, kiya do kblux Mosik ka Sipangya da, nburah Sipangya uri .
Hngkawas 1810 rmngaw murux, hngkawas 1821 srwaan, phyugan ka Mosik tgkingal tikeo, kiya ni spuxan bukuy duri, phiyu Mosik hconkwo.
Bukuy murux ka Mosik do knhuway knhuway ciway ka dxgal alang, egu dxgal sbuway Amrika dhuq biyaw. hngkawas 1836, lnglung puda ka Amrika, hraan hidaw dayaTksas rmngaw wada sdhiyaq Mosik ni gaga murux,  phiyu Tksas konghkwo. hngkawas 1823 ni hngkawas 1841, endha rmngaw murux ka Yocyatwen, hngkawas 1853 msupu Mosik leynpan dhuq biyaw. Hngkawas 1838 pspruq kawteyn psbu.  hngkawas1848 ini baka psbu ka Meymo bukuy do, tbyaxun sbari Amrika ka daya llaban dxgal Mosik “ mntna klaban saw hunac empitu co Amrika sayan”. hngkawas 1853 nari dxgal Mosik ka Cyacten o wada uka empitu kbuhug sngari ka dxgal dha duri. hngkawas 1860 sbiyaw,  sblxan psaping Fakwo Mosik, phiyu pskagun pqpah, Mosik tgdha tikwo. dndugan bukung Hualeys siida, lwaqan ka miyah mrmux sejiqan. kndadax hngkawas 1858 dhuq hngkawas 1872 pdudu klwaan ka hualeys, mhqin do, Pofeyliaw. Tiyas dmuy qpahun.  
Mnda murux klwaan hngkawas 35 Pofeylio.tiyas do, hngkawas 1910 mspruq ka Mosik kmin. ini dha baka ka psaping leynpang, kiya ni dhuq hngkawas maxal mrudu ka klwaan Mosik.  Hngkawas 1929, mhdu ka psbu ruwan do, mangan qpahan ka kminctutan Mosik, dhiya ka pqpah ni kmlawa Mosik da, dhuq hngkawas 2000, ini sruwa tan Mosik klwaan sington tan ni lyusesentay tan snpuan na “ pyeynkleynmon”  miyah pgaau bukung ka Pisent. Fks. Ksata, kiya ni idas empitu hngkawas 2000 pgaau bukung sida wada mangan, hngkawas siida jiyax kingal idas 12 pqpah,  pqpah hngkawas 6.sprun dha bi qmita ka endaan pgaau Mosik siida,  nii ka kndadax hngkawas 1929prajing pqpah ka kmingctutan dhuq hngkawas 71 do, tgkingal wada enbiyax pgaau bukun ka fantueytan, kndadax hngkawas 1929 do mntgkingal sblaiq ka cntanlwenti.        
Jiyax 2 idas 7 hngkawas 2006, prajing pgaau ka bukun Mosik ni ixey. Jiyax 5 idas 9, piyah kari pgaau ka Mosik leynpan, singtongtan klwaan pgaau bukun sejiq Feylipey. Kartlong.  Inohwosa bgaau bukun siida wada enbiyax, mangan bukun Mosik, singtongtan klwaan ka dmutuc pqpah. jiyax kingal idas empitu hngkawas, fantweytan kminctutan pgaaw bukun sejiq Enlik. Peniya.  Neytuo musa pgaaw bukun. pusu ddaun na pgaaw ruwan ka “ [eynk” – ida na psaun alang klwaan nganguc ka syo kons syoye klwaan Mosik, mrana swyso ni prigan kayk lawtonli, kana bbiyax qtaan, kika tru pgaaw bukun o ida hiya ka mniq brah. hici pngaaw na bukun mangan 38.21 tnegkmbkiyan, tgdha msriyux mnuda, kaykctu tan mnda hkawas 12 cayyeyhu mnuda. rmngaw ka niqan knkla sejiq, setupawli ni ini au ka alang ida Ntwo ka nadas paru naqih endaan nii.                  
Hngkawas 1917 Mosik syeynfa nii o sugan na tru klgan ka jiyun qpahun reynpan,  sklawa, lifa ni sfa. Rngagan ka endaan, niqan paru bi ka jiyun qpahun sklawa ciku,  dmuy paru qpahun ka bukun. Bukun ka muuda kndadax gaya kwoxey. 
Prajing kndadax hngkawas 1997, knama mangan enbiyax ka fantwey tan,  krinah gmlu paru ka kwoxey. saw dumaruwan cingci ni caycen,  ida srwaun muda snkagun lifa ka bukun, kiya ni asi ka skwayun kwoxey.  kndadax pngaaw sejiq ka bukun, qpahun na o hngkawas mataru, ini tduwa dmutuc. uka ka fucongtong Mosik, nasi ini tduwa dmuy qpahun ka bukun siida, kndadax kwoxey ka pgaaw kingal tnais pqpah bukun. 
Dha ka pnuda kwoxey kana caniyueyn “Cámara de Senadores”ni congiyueyn “Cámara de Diputados”.hngkawas mataru ka qpahun caniyueyn, hngkawas tru ka congiyueyn. Maxal dha maspac ka tlngan caniyueyn kndadax ini sugi alang iyueyn ni sugan alang spuan csuyeniyueyn. Mniq rima kbkuy tnlngan congiyueyn o, tru kbkuy tnlngan kndadax kingal pgaaw alang asi pgaaw, duma dha kbkuy tlngan kndadax paru pgaaw alang muru pili rireyh pniqan. dha kbkuy nii o yasa dmayaw ciway hari tanpay musa ruwan kwoxey.  
Pusu centang ka kminctutang, sintong tang klwaan ni mingcu kming tang.  
Psaping Mosik “kari Sipangya, Fuerzas Armadas de México”psaping kwofang Meyco ka dhiya,  maxal mngari kbuhu sejiq ka psaping sayan, mtrul kbuhu sejiq ka tmaga psaping, duma niqan 1.4 kbuhu sejiq ka psaping. muda iupingic, kiya ni psmiyah nanaq psaping, kingal hngkawas ka qpahun iupsaping, hngkawas tru dhuq mngari ka qpahun cyueyn psaping. Bukung o srwaun kwofangpu ni gsilung psaping kana klwaan pnuda saw nii, qmlahan kwofang ni qmlahan gsilung psaping pnuda bukung, kika bukung psaping ssing sayan ka dmuy qpahun nii. 
Uka ka pusu jjiyun psaping tangk gsilung psaping, tru asucyucucyeyn ni maspac asu syunfancyeyn ka pusu jjiyun psaping gsilung, duma niqan kbkuy asu syunlwotin ni mngari kbkuy ka sejiq psaping gsilung ni psaping dxgal, psaping skaya o niqan maxal F-5 skaya sapah psaping ni maspac kmxalan sapah skaya, mtrul rima yunsuci. kkanauxay saw malu ka uuda psaping, dha daya siyaw klwaan psaping Amrika biyax psaping dha o ida ini kbiyax kiya, kika kiya ni uxay dha pnhyugan mspis ka psaping, pusu dha o mniq ruwan hini ka dhiya kika msupu saw htrun dha ka nnaqih uuda ni pguy psaping. [2]   
Gneayus mklawa Mosik hngkawas 1917 Mosik syeynfa ka nhiyu. syeynfa nii ka pnhiyu snpuan klwaan Mosik kingal lyeynpanc nkonghkwo kiya, kndadax mtrul kingal cow “Estado Libre y Soberano”ni kingal lyeynpancyu “Distrito Federa”- pusu paru alang Mosik uri, kana mtrul dha ka snpuan phiyu. Pnruwan pnuda syeynfa, ida cow kana ka dmuy pnuda Mosik ryeynpan, kana tgkingal cow ida niqan nanaq ka ixwey ni syeynfa.
Gaga gqiyan hidaw taypinyan ka Mosik, hraan hidaw ka Mosikwan ni gsilung cyalpi, gaga saw peywey 14~33 tu ni 86~119 tu ska hini. hayan piyueyn ka alang yeynhay, kika ska o kawyueyn ni egu dgiyaq, kana egu dgiyaq. Pniq. Gqiyan hidaw kana dgring bbaraw dxgal babaw gsilung cyalifuniya, tayingyan ni cyalifuniyawan gisu pgayaw pska, breenux ka  hraan hidaw hunac yocyatwen pantaw, bowkax bi dgiyaq Mosik ka Awlihsusapa, haypa 5700 mi, pusu ttudu dgiyaq Mosik ka ttudu dgiyaq Matley. kkana Mosik mnniq daya Meycow pankway, uri Syacyalifuniya pantaw mnniq taypingyan ni Kks pangkway, llingay hini, duma ka knkla llingay duma hraan hidaw Twanpeyk tisya “ yasa kana knlaban Mosik 12 tnegkmbkiyan”nCongmeycow[36],  wana kmlawa dxgal ka rmngaw, Mosik ni Amrika Cyanata uri mntna ndaya Meycow[37].
Egu klgan ka karac Mosik, mcilux karac ka daya, kiya ni mcilux quyux ka karac hunac. pusu yayung Mosik ka yayung Pulawo, yayung Parsas ni yayung Yaci.
Syeynjcan ka ngngalan bi Mosik, kika slawa dha phpah klwaan.
Niqan kongyey ni nongyey ka qpahun Mosik, gaga knhuway knhuwa mrana ka quri hbangan uri, hngkawas 90 hci do ida mingin hwa ka cyeyti Mosik tyeylucyu. Kwoyo ciyey kndadax hngkawas 1982 maxal kbkuy sapah mlih dhuq hngkawas 1999 ini dhuq dha kbkuy sapah. pnuda cincisyohwa, kika tbyaxun dha ka haykan, tyeylu, tonsyun, tyeynli, teynjanci ni qmpah tgaan sapah skaya dnii muda pplik
Hngkawas 1994 pnhyugan ka daya Amrika cyo brigan do, Mosik ni ciban paru bi knlangal hbanga klwaan brigan Amrika ni pbuway snkuwan slikaw mrana, tgmrana bi Mosik bukuy ngngalan bangan ni mrana ka ngngalan sejiq klwaan.
Wada dmayaw bi ngngalan nganguc ni wada hmrinas ka saw hngkawas 1995 slhbun Mosik hini, kika mniq hngkawas 1996 dhuq hngkawas 1999 siida prajing malu ka hbangan dha. brigan sejiq nanaq ida pusu biyax nii ka pdudu knrana hbangan, mntna hiya ida puuda saw duma ini klay muda hbangan ka Mosik, saw ini mntna ka ngngalan sejiq, kana klwaan niqan bi pila ssjiqan 20 tnegkmbkiyan mangan kana klwaan 55 tnegkmbkiyan kana ngngalan dnii, duri paru bi naqih iyu ni 122 sejiq ncinreyn ingsyan csu.
Hngkawas 1986 msuupu kwanmaw consyeytin ka amosik, prajing priyux kndadax krana ruwan ni mquri nganguc krana. Bukuy nii do cenfu Mo tbbiyax spriyux, kayk, syoxwa, puda quri nganguc, kika brah hngkawas 19995 cinci Mo dha o egu hngkawas ida knttu mniq ska ka kndkilan dha, kwoci cupey ni skuan nganguc knttu mrana, tonxwoponcan mlih dhuq kingal,kndadax naqih wada malu ka skuan sapah, sblaiq muway ka bbiqun, mrana ka ngngalan nganguc ni ruwan, duma na hiya, msuqi ka ngalan nganguc, pusu stama klwaan nganguc knputuh cpen miyah smalu msuqi hmrinas ka cinci hini. Jiyax kingal idas kingal, Mo o mnduwa msuupu daya Amrika cyomawicyu, mntna hngkawas idas 12 ka Mo yasa ruwan centan ka mnrudu, gmlu ka lnglungan brigan nganguc , knkingan knkingan qdoriq ka ngngalan,  kika wada naqih paru ka xwopi dha, ida smisu bi ka cinjon dha. hngkawas 1996 Saytilyuey sapah qhlangan mniq Amrika ni tsliyan kocicinjon paru bi ka tnbyaxan dha dnayaw, pnuda bi gaya caycen, sluwan ka cinjon tic, sluwan ka cinci cyeyko ni muda ska  bbaraw iyax jiyax ida krana ka cinci dha, kika cinci Mo hini wada hmrinas ka tnbyaxan dha hini. brigan cinjon o knttu wada malu, malu ka lili, ini kgllu ka brigan xwopi, konkon caycen o ida mnsrangi, mrana paru ka ngalan nganguc, priyux malu ka ngngalan ni psaan hbangan kwoci kwoci, wada qduun muway ka bbiqun hbangan nganguc, tura bi mrana ka wayxey cupey.
Hbaraw bi ssjiqan klwaan Mosik ka skari Sipanya, kiya ni tgdha ssjiqan paru klwaan Latinmeyco, hmrinas pasi. kana klwaan ksaw 60 tnegkmbkiyan ssjiqan ka krimax sejiq In Ow, 30 tnegkmbkiyan ka lutuc sejiq Intian. shlayan klwaan Mosik ka kingal teyncu cyaw, kana klwaan 89 tnegkmbkiyan ssjiqan shlayan dh aka teyncu cyawtu, kiya ni niqan 6 tnegkmbkiyan sejiq shlayan dha ka kkingal paypyey citucyaw sincyaw, sngari 5 tnegkmbkiyan ssjiqan duma nanaq ka shlayan dha, uxay uri uka ka shlayan dha.
Knrimax dara “ dara phgay sejiq ni sejiq Intian”60 tnegkmbkiyan, 30 tnegkmbkiyan ka sejiq Intian, 9 tnegkmbkiyan ka phgay sejiq, duma ka 1 tnegkmbkiyan.
Pnaah hngkawas 2010 saan miing ka ssjiqan, teyncu cyaw Lwoma ka pusu shlayan dha, maban 82.7 tnegkmbkiyan, uri 9.7 tnegkmbkiyan ka citu cyaw cyawpay duma, kana fuinpay “5.2 tnegkmbkiyan”, usyuncyey pay “1.6 tnegkmbkiyan”,duma sincaw cawpay “0.7 tnegkmbkiyan”,Yeyhxwa ceyncen sejiq “1.4 tnegkmbkiyan”, citufulin ansijxwey “0.6 tnegkmbkiyan”,  yeysu citi hoci sentu pnrhulan “0.3 tnegkmbkiyan”. ini dhuq 0.2 tnegkmbkiyan ka pnrhulan uxay citucyaw ka shlayan dha, 4.7 tnegkmbkiyan ka rmngaw uka pnrhulan, 2.7 tnegkmbkiyan ka ini klayi.
Tgdha paru knlangan klwaan teyncucyaw ka Mosik, niqan saw mngari maxal kbkuy kbuhug ka teyncu cyawtu, hbaraw ka dha Pasi. duma 47 tnegkmbkiyan miyah pnrhulan kkingal iyaxjiyax. Jiyax 12 idas 12 knhngkawas, Mosik cupawsenjen - - Kwatalupeysenmu - - jiyax nii ka pusu bi jiyax shlayan alang klwaan dha.
Kari Sipanya, kari Maya, kari Nawat ni duma kari alang seejiq.
Gaga kska Owcow ka Switzerland, 47 00 N, 8 00 E ka gaga na nniqan.
Kana ka knlbangan na o 41,277 sq km（hangan na o Tg136）
(knlbanga dxgal o 39,997 sq km, knlbangan qsiya o 1,280 sq km). 
Kana ka sejiqun o niqan 8,179,294 hiyi. 
Gaga Bern ka pusu alang paru, jiyax 1 idas 8 ka jiyax skrayan klwaan. 
Manu ka dxgal Switzerland ga wada sugan 38.70%  ka dxgal qpahan, 31.50% ka dxgal bbuyu, rahuq dxgal do niqan 29.80% na.
Bukung klwaan ta sayang o kiya ka Didier Burkhalter, pnaah hngkawas2012 idas 1 jiyax 1pnrajing kmlawa klwaan.
Jwesu renpang(kari Tokwo: Schweizerische Eidgenossenschaft; kari Fakwo: Confédération suisse；kari Itari：Confederazione Svizzera；kari Romansu：Confederaziun svizra；tmngayan bale we Rating-yi：Confœderatio Helvetica，kika ISO 3166 na Jwesu we daha patis Rating snkraya alang CH）, Jwesu kesun daha klaali（kari Tokwo：Schweiz；kari Fakwo：Suisse；kari Itari：Svizzera；kari Romansu：Svizra）, ngalan daha mesa “suce kong-ten”, uxe de “suce hwa-yen” tmnayan, alang Cong-o uxe de alang Si-o, 26 cow kana alang daha.
Ga spatis patis Inghwan-cure we, Jwesu kesun na, niqan ka ga daha spatis mesa Jwecu, Susolung, Swesaran, Suyisa, Hearwesiya dnii duri. 
“Jwesu“ knesa na Aw-yi, Minnan-yi ka kari quri Telu we, mntena hari kari Tokwo mesa “ Schweiz “ ma Fayi mesa “ Schweiz “.  
Dungus spatis: risi na Jwesu 
Renpang cunghu na Jwesu saya we, pndaan peeyah knkawas 1848 ka sehwa snlmean daha, pusu na han we, pntteyan pawhu cemong ka knkawas 1291, wad eguw kbekuy knkawas ka ini pgdehu pnuggaluk daha.  
Dungus spatis: tiri na Jwesu 
Jwesu nii we, ga mtaayus dTokwo, Itari, Awtiri, Recutungsutung  dnii, dheran alang na we ga tlbuwan dgiyaq Aarpes sanmay,tnugiyo dgiyaq ma rcilung dgiyaq, ddheran na ma karac na we ini bale pntena, knuglahang dheran alang nJwesu we 41,285km²(15,940mile² ), hei seediq na we, maha 790 wan,kndexan seediq na we, knkingal pinghwang kori we 190 seediq. Ga dgiyaq Aarpes sanmay ka knuglahang ba Korawpingtun-co daha, kndexan seediq na we, knkingal pinghwang kori ge 27 seediq.  
Ayu rbeyuk nJwesu we muuxun, qgiyaq baro de mdekuy, so muuxun hari ka karac na, ani si dheran ini pntena de,ini naq ba pntena ka karac na. niqan so paru pnryuxan ka karac nJwesu nii, dheran na quri so ggqitan hido ka hay-yang-sing ci-ho we,knpriyux so karac dheran na hhreyan hido ka taru-sing ci-ho. 
Dungus spatis: cungcu nJwesu 
Jwesu Renpang sen-fa we slmeyan daha knwas 1848, kiya pusu fa-ri na ren-pang-cu daha saya ka Jwesu, sen-fa daha nii we,sen-fa ncbeyo bale bobo dheran nii duri. Sen-fa ga dooyung saya nJwesu we, pnoda kong-ming to-pya knkawas 1999, ma,knkawas 2000 idas 1 ali 1 ka pooda senfa daha nii. Ga spooda senfa daha nii ka smmalu Jwesu Ren-pang, kong-ming cen-ri ma yi’u，renpang ti-cu ma coci cutu ,ma, kwoco dnii.Uka phuqil seediq mnoda naqah ndaan ka Jwesu Senfa. Dmoi San-cen fun-ri ka Jwesu Renpang cunghu, kika ryang-cu ka yi-hwe daha, Jwesu Renpang Weyen-hwe ma, chew-kaw fayen nJwesu.  
Dungus spatis: Jwesu cungcu ma cuce-mingcu 
Cungcu ceko nJwesu we, niqan socin-ci, co ma renpang teru tnunan.  
Knkawas 1848 de, psdehu cuce-ming cutu di, meniq ka tnunan renpang we, niqna beyax dnoi daha smmalu ma kmpriyux senfa,spooda daha kongming topyaw, ma, niqan beyax dnoi daha ini pooda ce-yi na yi-hwe ma, peeyah sin-senfa.   
Spatis: Singcung cihwa nJwesu 
Niqan pnsdhegan na ani betaq knuwan ka knkingal co nJwesu, sqita duma alang di we, niqan turi-sing ma cucu-sing ka knkingal co nJwesu,ini psaanak  qmita knkingal co daha ka renpang cen-fa daha, ma, niqan naq senfa, yi-hwe, cung-hu ma fa-yen ka knkingl co daha. Knkingl co daha we,hei seediq ma knuglhangan dheran daha ka ini pentena, tghbaro seediq ka Surisu-co we 1,253,500 ka hei seediq na, tikuh ba hei seediq ka Neya-pungsay-co we 15,000 ba ka hei seediq daha;glahang ba dheran na we Koraw-pingteng-co(7,105km²), tikuh ba dheran na we Pasayar-cengsu-co(37km²), alang pngerah toma co we 2,596 kana. Daha dheran ga Jwesu nii ka Nefeti-pusingkun ma Kanpone we, dheran nTokwo ma Itari.  
Jwesu Renpang we niqan 26 co(6 co we mddeka co bale):   
Dungus spatis: waycyaw nJwesu 
Peeyah knkawas 1515 ka pnrnna dheran alang na Jwesu nii de, ini riyung osa suupu tuumal so cyun-su, cung-cu ma cingci reng-mong di.cong-ri ceng-co nJwesu nii we, pnoda daha Weyena-hweyi ka knkawas 1815 pgkela kana laalang bobo dheran nii. Jwesu nii we,knkawas 2002 mosa tuumal Reng-hokwo ka Jwesu nii, dheya ka plaale ba spooda na kong-ming to-pyaw mosa tuumal Reng-hokwo. Niqan waycyaw kwansi daka kana hari alang ka Jwesu nii, niqan ka ndaan na psbale dualang duri.Uxe hweye-kwo na Oco-renmong ka Jwesu, kndalax knkawas 1990, msnpusal pooda kong-ming to-pyaw mmaha tuumal Oco-renmong ma, ini oda ka ndaan na.  
Dungus spatis: cyun nJwesu 
Supi nJwesu we niqan ru-cyun ma kong-cyun. Jwesu we ga moda yi’u mingping-cu kesun ka “supi kana ka seediq daha”,ani si 5% ba ka supi na bale, dehuk 20 knkawas betaq 34 knkawas ka rseno daha de, asi ka mosa supi, ani naq mosa cuyen fu-pingyi ka mqedil duri.Ado ka ini ptaayus rcilung paru ka alang daha, kika ini pheyu hay-ctun, meniq ka rcilung ga mtaaayus daka alang ssiyo na we, niqan asu daha mprigo hiya.wano ba Jwesu cinwe-twe nFantikan di we, ini pposa dmayo mccebu alang nuinu ka supi nJwesu.  
Dungus spatis: cingci nJwesu 
Seediq ka taapa Aporo mnosa skiya mkaro betaq idas we, patis hido sseung daha ali ge “Omika tnaanak smmalu”.Spengun bnrigan we, maha naq mddeka ka patis hido snlmean nJwesu.  
Jwesu nii we, msbale ka cingci sucang na ma, malu riyung koci na, knkawas 2011, netun spegun sntkeyan knkingal seediq di we,seediq Jwesu nii ka mtengi bale(spegun kana cin-jong ma uxe cin-jong). Spooda kwoci-hweri smepu de,tg19 knparu ka cingci-ti daha bobo dheran nii; netuin spegun beyax daha mbaruuy de, tg39 knparu ka cingci-ti daha bobo dheran nii;tg20 ma tg18 ka bnaruy daha ma bnrigan daha.   
Tgparu ba kose cya nJwesu (snegul qumi patis hido qmita): 
Rayanhato‧Ora (suse) 
Ruis‧Akosi (pincwan-se)
awkusuto‧Pikaarto (hangkong kongcung)
aarpoto‧Ay’unsutang (uri) 
Maha 56% ka sweri hwaten daha, 39% ka yencunung hwaten, tenri sungcan nJwesu nii we, tikuh bale ka aryang-hwatan.Knkawas 2003 iads 5 ali 18, llixun na daha honun hwaten daha ma, wada ini srwai.So nii ka ndaan na: Iya pheyu honung hwaten-cang bgurah di (41.6% ka smruwa, 58.4% ka ini sruwa) ma,lixun ka honung hwaten (33.7% ka smruwa, 66.3% ka ini sruwa). 
Dungus spatis: cyawtong nJwesu 
Eluw rulu puniq qndisan nJwesu we 5,063km, npaan na seediq kingal knkawas ge 3.5 ti,eluw rulu puniq nJwesu nii ka mknedux ba Oco. Knkawas 2010 we,spuun smepa kana ttaapa daha rulu puniq ka knkingal seediq Jwesu de, maha 2,258km, ygueguw ba bobo dheran nii (ani si snpengan nii we,ini spegi ka tite, kika snpengan nii ge, ririh so wada rkawan ka duma alang eguw tite). Kongru nJwesu dige 71,454km ka qndisan na,ckceka na we 1,790km ka kawsu kongru. Tgparu ba kwoci cicang ka Surisu cicang daha, knkawas 2011 ka seediq tnaapa sapah skiya we 2,400 wan seediq.  
Dungus spatis: hei seediq Jwesu ma seediq Jwesu 
800 wan ka hei seediq nJwesu, seediq juarman ka eguw bale, niqan seediq Faransisu ma seediq Itari duri.Maha naq 22% hei seediq Jwesu nii ka seediq daha ga meniq alang icil, ckceka na we, maha 60% ka pneeyah O-mong ma,alang Oco cuyo-mawyi renmong; seediq daha ga meniq naq Jwesu we, seediq mneeyah Itari ka eguw bale, maha 17.3% hari seediq daha,bobo na de seediq Toyicu ka bobo na(13.2%), seediq tnheruy peeyah Koroaysiya ma Mongtonekoro(11.5%), ma seediq Putawya(11.3%).Ado ka dmoi baga seediq qnduriq kndalax Surirangka ka Jwesu, seediq Taymiar hari kana, kika lutuc nTaymiar eguw bale seediq pneeyah Yaco ka Jwesu.  
Dungus spatis: congcyaw nJwesu 
knkawas 2019, ssnhiyan nJwesu.  
Congcyaw: knkawas riso Jwesu ka kmkawas kndalax 15 betaq knkawas 25. 
Citu-cyaw(71%) 
Isuran-cyaw(5%) 
duna na(5%) 
Seediq uka snhiyan(ini kulu sintu ma, seediq ini snhei Utux Baro) (19%) 
Dungus spatis: kari Jwesu 
Kari dooyun na pqlahang Jwesu(spuun kana hei seediq: tuumal hei seediq tnheruy)  
Kari Tokwo ka Jwesu(62.7%；72.5%)    
Kari Fakwo(20.4%；21.0%)     
Kari Itari(6.5%；4.3%)      
Dungus spatis: cyawyi nJwesu 
Senfa nJwesu renpang we, ga na sbege naq ooda cyawyi kana co na, kika lmlamu naq ka cyawyi tisi nJwesu nii.Nqan sapah pysan pnhyengan cunghu ma, seediq daha naq pnheyu, kana ka pnheyu naq seediq daha kwoci sesyaw. Kana syawse cyawyi na we,kndalax mmteru knkaws mosa muuyas ka laqi daha, ani si plaale mosa slluhe de sepac knkawas betaq rima knkawas. Ini hari pntena ka secu daha,maha sepac knkawas betaq mmteru knkawas. Kana we tgkingal ttgesa daha kari ge, uxe kari pqlahang daha,ani si kndalax knkawas 2000 di we, niqan ka ngalan daha tgkingal sslhayan ka Ingyi.  
12 kana ka tase nJwesu, 10 we cori-tase, uxe cisu-sing seko ka ttgsun na.   
Kong-ming nJwesu we, asi ka mari cen-kang pawsen na su-jen pawsen kongsu, sneengan pawsen kndusan rseno we 79 knkawas, mqedik we 84 knkawas,tgqnedis ba sneengan pawsen kndusan seediq klaalang bobo dheran nii. 
Dungus spatis: snpegan alang pngerah nJwesu 
Seediq teru tnsnakan kingal betaq sepac tnsnakan kingal we, ga neniq alang daha ppngerah.Wada mquri lmiqu bbaro nJwesu smmalu alang pngerah saya ka seediq daha, Curo ma quri nklaan dgiyaq Aarpesu duri we so kiya duri,kika ga lmnglung hawa kesun ka dheran quri hini. Prdingan 21 suci nii, rmabang eguw seediq ga meniq alang pngerah daka ga meniq so lmiqu hari.  
Dmoi sepac klegan kari qqlhangan ka Jwesu, lmlamu ba ka ggaya daha,qtaan quri so gaya pnsltudan daha. Laalang Jwesu nii daka ssiyo alang ka mntena kari we, mggaaluk ka gaya daha.Ririh so ga dmoi Si-ow wunhwa ka Jwesu nii. 
Hani pheyu Jwesu ren-pang ciida we, dmoi kari Tokwo ka seediq quri hini, kika wunse daha cuuxan we pntasan kari Tokwo.Betaq 18 suci, dmudul mskari kari Fakwo ka Poun ma duma alang di, kika mqpupu naq kingal snpuwan ka mskari Fakwo di ma, qtaan daha bale. 
Cwan-tong inye nJwesu we uyas Yetoar ma, iyuk qnedis Aarpesu. 
Ini hetur mpatis maanu ka sin-wun daha ma, mprengo maanu ka seediq daha Sen-fa nJwesu ren-pang. Spooda na kari Toko,kari kari Fako ma kari Itari ka Jwesu tongsin-so klaali, pgkela so ndaan cungcu, cingci,sohwe ma, kana sin-wun ani maanu, Jwesu tongsin-so ka paha kari pklaun na meti Jwesu ma, kana koway meti. 
Tdheriq huda, tdheriq qtinuh huda ma, mkaro ddgiyaq ka kuxul bat yun-tong na seediq Jwesu, malu naq ba ddaun yun-tong so nii ka alang Jwesu duri. 
Eguw ba kklegan ka ppuqun seediq Jwesu, so ka cisu-hoko, rakoreto-cisu ma, tnqrelan daha cen-ping ka bunga tumun(Rösti) ge,kuxul kana seediq Jwesu, ma, quri so ini pntena alang daha ma, so ini pntena kari daha dseediq Jwesu we, ini naq pntena ka ssalu daha duri. 
Kkingal co nJwesu we, dheya naq psdehu ali smseman daha, so ka Yen-tan, Yesu sung-ten-ce, ko-cing nJwesu ma, Sungtan-ce we nqan kana ka ali nii. 
