Officium
Consociatio
Familia
Memoria
Sara Bernhardt (Lutetiae mense Octobri ut videtur 1844 nata; ibidem mortua die 26 Martii 1923) fuit actricum Francicarum saeculi XIX exeuntis celeberrima.
Origo et iuventus controvertuntur. Mater Iudittam Iuliam (Judith-Julie) Bernardt appellatam esse dicitur, operariam vestimentariam pecuniis egentem, filiam mercatoris perspicillorum Iudaei vagantis. Nomen patris nescitur. Archivis status civilis Parisiensibus anno 1871 combustis, dies nativitatis haud certe scitur. Biographi nonnulli aut diem 22 aut 23 Octobris 1844 dant, aliis menses Iulium vel Septembrem proponentes, quibusdam autem annum 1843 sive 1841. Illa ipsa anno 1859 se apud Conservatorium Artis Scaenicae(fr) praenomine Rosine (dite Sarah) inscripsit, unde interdum nomen nativum Rosine Bernardt producitur. Ipsa autem anno 1914, ad legionem honoris Francicam convocata, chartam nativitatis protulit diem 25 Septembris 1844, matrem Judith van Hard, patrem Édouard Bernardt asseverantem, locumque partús arrotundimenti XV; sed inscriptio memorialis nativitatis hodie videtur ad domum no. 5 vici Scholae Medicinae arrotundimenti VI. Etsi a matre puellula apud nutricem Britonem Quimperlaci relicta esset, ubi lingua Britonica educata erat, nonne gratiá protectoris Caroli de Morny(fr), qui amator materterae fuisse praetenditur, ad scholam conventualem Versaliis anno fere 1853 promota erit? ubi puella confessionis Iudaicae in cantricem actricemque Christianam converti incepit.
In Conservatorium Artis Scaenicae(fr) Parisiensis anno 1859 accepta est, Ioannis Baptistae Provost(fr) discipula, inde post tres annos abiit, praemio comoediae secundo laureata. Apud Comoediam Francicam(fr) a principio agebat, sed anno 1866 demissa est, quippe quae sociae huius theatri alapam duxisset. Statim apud Odeon incepit, ubi anno 1870 aulas histrionum in nosocomium converti curavit, ut milites in obsidione Lutetiae bellorum Germano-Francicorum vulnerati sanarentur; ipsa eo tempore Ferdinando Foch, marescalco futuro, medebatur. Apud Odeon anno 1869 partes egit pueri Zanetto in ludo scaenico Le Passant (incunabulo scriptoris Francisci Coppée(fr)) annoque 1872 partes Mariae Annae(es) reginae Hispanicae in ludo Ruy Blas auctoris celebris Victoris Hugo, qui eam Voix d'or ("vox aurea") nuncupavit.
Inde ad Comoediam Francicam revocatus partes Phaedrae anno 1874 in tragoedia eiusdem nominis Ioannis Racine, partes Doña Sol ("domina sol") anno 1877 in Hernani Victoris Hugo egit: cuius ludi protagonista masculinus fuit Mounet-Sully(fr), qui, ab Odeo reiectus, apud Comoediam Francicam eodem anno atque eá inceperat. Iam celeberrima novis agnominibus nuncupabatur, la Divine ("illa divina")[1] sive et l'impératrice du théâtre ("imperatrix theatri")[2] Sed eisdem annis aediles eam se prostituere censerunt.[3]
Insignia heraldica
Michael Angelus Bonarotius (natus die 6 Martii 1475 Caprise; obiit Romae die 18 Februarii 1564) architectus, pictor, sculptor, poëtaque Italicus fuit.
Suae res gestae inclutae sunt constructio tholi Sancti Petri Romae, ornatus Sixtini Vaticani Sacelli et ibi etiam pictura muralis Extremum Iudicium, exsculptio ex marmore Davidis. Nunc vir universalis et optimus sculptor a plurimis habetur.
Michael Angelus Bonarotius (1475–1564) pictor sculptorque Aevi antiquitatis renascentis fuit.
Imago Michaelis Angeli a Daniele da Volterra delineata.
Statua extra Uffizium Fiorentiae.
Michael Angelus Bonarotius
Michael de Cervantes Saavedra[1] (Hispanice Miguel de Cervantes Saavedra; natus Compluti die 29 Septembris 1547; obiit Matriti die 23 Aprilis 1616) omnino habetur optimus Hispanorum scriptorum, cuius magnum opus est Dominus Quixotus a Manica. Obiit eadem die, sed disparibus calendariis, Gulielmo Shakesperio. 
Hispaniae scriptor maximus totam vitam inopia calamitatibusque tactus esse videtur. Militans in Proelio Lepanthino manum sinistram perdidit, antequam Algeriensium captivus septem annos in servitute esset. Eo tempore dolosus et callidus cum aliis saepius perfugere conatus est. Dominus eius audaciam admirans servo pepercit.
In patriam reversus musis se omnino dedicavit. Mox elegiis, sonetis, romanciis lyricis-epicis et pastorali mythistoria auctor conspicuus factus est. Anno 1584 fabulam Milesiam alteram edidit sub titulo Galatea et dramata triginta cito insequentia, quibus valor litterarius autem sat mediocris erat. Anno 1605 pars prima operis magni Domini Quixoti vulgats est, qui labor famam eius auxit. Intervallo ante alterius tomi editionem auctor ignotus quidam fabellam continuavit quod Cervantes valde indignatus est. Anno 1615 demum versio propria continuata prelo mandata est. Mense Aprili 1616 iam animam efflavit.
Opus Domini Quixoti in permultas linguas conversum ab omnibus classibus socialibus legitur et diligitur. Ibi sal rusticanus agrestisque cum intellectualitate admirabili elegantissime miscetur. Satura haec primo contra ordinem equestrem, quem multi compatriotae plus minusve digni modo anachronistico imitabantur, necnon contra poetas fortitudinem equitum veterum ridicule canentes. Item agitur autem de opere psychologico, quo empathia erga homines maxime varios et eorum inclinationes et debilitates (amabiles) exprimitur. Talis misericordia videlicet in omnibus nationibus sentitur atque intelligitur. Conversiones in linguam Theodiscam fecerunt Tieck, Soltau et Henricus Heine. 
Kalidasus[1] vel Kalidasa (Sanscritice Kālidāsas; scriptura devanagari कालिदास:) fuit poeta Indicus, scriptor carminum fabularumque Sanscritarum. Nonnulli eruditi eum credunt apud regem Candragupta II imperii Guptarum saeculo quarto commoratum esse. Habitabat fortasse in urbe Uddayana.
Quod carmen primum scriptum, quod ultimum, nescimus, sed fortasse Kalidasus Raghuvamsum scripsit adolescens. Consentiunt fere omnes Sakuntalam et Meghadutum opera poetae maturi esse.[11]
De vita Kalidasi paene nihil scimus, praeter quod in carminibus et fabulis legimus. Agnimitrus, heros fabulae Malavikagnimitrae, saeculo primo a.C.n. floruit; Kalidasus debet igitur aut hoc tempore aut postea vivere. Inscriptio Aihole urbe, anno 634 p.C.n. scripta, Kalidasam nominat; debet ergo antea vivere.
Inter doctos Indicos fertur Kalidasus poeta in aula regis Vikramādityi esse. Sunt plures reges qui "Vikramadityus" cognomine appellantur, inter quos maximus vivit saeculo primo a.C.n. et novum saeculum fixit ab anno 57, illo Vikram Samvat aut Anno Vikrami. Si Kalidasus hoc tempore viveret, primus inter scriptores scaenicos indicos esset.
Alii credunt Kalidasum saeculo quarto aut quinto p.C.n. vivere, apud regem quendam Guptarum, fortasse Candraguptum II. Sermo Kalidasi, secundum hos, similis est artibus huius aetatis aureae.[12]
Quia urbem Uddayanam in Meghaduto tam bene describit, haec urbs erat verisimile patria poeta.
Publius Vergilius Maro[1] (natus Andibus die 15 Octobris 70 a.C.n.; mortuus Brundisii die 21 Septembris 19 a.C.n.[2]) fuit poeta Romanus, qui aevo Augustano floruit. Tribus innotuit litterarum Latinarum operibus maximis: Bucolicis, Georgicis, Aeneide carmine heroico; de quibus vide infra. Praeterea nonnulla poemata minora, in Appendice Vergiliana collecta, antiquitate ei tribuebantur.[3][4][5]
Andibus, prope Mantuam, Idibus Octobribus anno 70 a.C.n. modico genere natus est; nam pater fuit figulus, qui apium cultu et adquirendis silvis divitias suas auxit, filia apparitoris mater Magia Pollia. Vir erat corpore et statura grandi, aquilo colore, facie rusticana.[6] A Sirone Epicureo Neapoli litteras didicit, tum Cremonae, Mediolani, Romae. Honoribus valetudine varia aegrotans non studebat, nam plerumque a stomacho et a faucibus ac dolore capitis laborabat, sed arti poeticae Catullum Lucretiumque secutus, totum se dedit. Romae Epidius artis rhetoricae doctor, qui Octavianum et Antonium docuerat, eloquentia eum erudivit. Cum causam oraret, pavidus orator habebatur. In Vita Vergilii a Suetonio scriptum legimus rudimentum Vergilii artis poeticae, quod primum fuisse dicitur Ballistam magistrum illudens (Vita Vergilii 3):
Postquam Cremona auxilium auctoribus Caesaris caedis, qui anno 42 apud Philippos victi sunt, tulerat, veteranis huiusce belli sola his in locis sita, quorum in numero villa Vergilii erat, praemio data sunt.
A divite Maecenate animadvertus est, a quo Vergilius satisfactionem recepit pro damno rerum suarum. Favoribus Maecenatis magnos viros Romanos  cognovit, inter quos Octavianus, qui postea ei mandavit ut Aeneida componeret.
Georgicam ad Maecenatis ipsius mandatorium scripsit.
Inter amicos Vergilii fuerunt C. Cornelius Gallus poeta (Ecl. 6.64, 10 passim), P. Alfenius Varus (Ecl. 6.7),[7] C. Asinius Pollio poeta et consul, Q. Horatius Flaccus poeta, ac Maecenas, cui Georgica dedicavit.
Vergilius in Asiam Minorem Graeciamque profectus est. Postquam Aeneïda composuit, ut regiones viseret, quas depinxerat. Ibi Octavianus ei persuasit, ut secum Romam rediret. In itinere autee ictu solis affectus est, et cum Megaram pervenisset, in gravem morbum incidit. Nonnullis diebus post, a.d. XI kalendas Octobres, Brundisii mortuus est. Epitaphium ipse composuerat:
Vergilio mortuo, Lucius Varius Rufus et Plotius Tucca Aeneidem edendum curaverunt. Poeta autem maluit carmen perdere, quod nondum finitum est: plures versus imperfecti manent. Structura autem et historia formam ultimam habuerunt.[8] Nam secundum Vitam Vergilii, poeta "Aeneida prosa prius oratione formatam digestamque in duodecem libros particulatim componere instituit, prout liberet quidque, et nihil in ordinem arripiens. Ac ne quid impetum moraretur, quaedam imperfecta transmisit, alia levissimis verbis veluti fulsit, quae per iocum pro tibicinibus interponi aiebat ad sustinendum opus, donec solidae columnae advenirent." Hac ratione invenimus aliquos versus qui non sunt integra hexametra, ut "Hic cursus fuit" (1.534).
Multi Christiani crediderunt eum Christianum fuisse, quippe quo Vergilius, quarto Eclogarum poemate, scripserat de infante qui mundum recturum esset: multi putabant illum de Iesu Christo dixisse. 
Homines Aevo Medio solebant, nomine sortes Vergilianae, fortuitum versum ex Aeneide carpere, credentes quia revelaret quomodo viverent. 
Vulgari etymologià nomen poetae contextum est cum illo ramo aureo, quem Sibylla Aeneam iusserat ex arbore carpere, ut Orcum posset intrare[9], quique Charonti donatus "venerabile donum fatalis virgae" dictus est.[10] Virgilium ergo poetam per totum medium aevum appellabant.
Dantes Alagherius Vergilio partem dedit in Divina Comoedia: Vergilius narratorem per infernum duxit.
Omnia opera certissime a Vergilio scripta versu hexametro utuntur.
Carmina minora Vergilio attributa, quae nomine Appendicis Vergilianae nota sunt: 
Editha Ioanna Gassion, appellata Editha Piaf[1] (nata Lutetiae die 19 Decembris 1915; mortua[2] Grassae die 11 Octobris 1963[3]), fuit cantrix, compositor carminum et actrix in pelliculis Francica, quae late habetur maxima Franciae cantrix popularis et una ex stellis culturae Francicae latissime notis.[4]
Musica Piafiana saepe erat autobiographica, suam vitam penitus exprimens, cui ballatae amoris, desiderii, damni, doloris fuerunt modus proprius. Inter eius cantica populo gratissima sunt "La Vie en rose" ('Vita rosea', 1946), "Non, je ne regrette rien" ('Non, paenitet me nihil', 1960), "Hymne à l'amour" ('Hymnus Amoris' 1949), "Milord" ('Mi domine', 1959), "La Foule" ('Turba', 1957), "l'Accordéoniste" ('Accordionista', 1955), "Padam... Padam..." (1951).
Piaf anno 1963 mortua et corpore in coemeterio Patris Lachaise sepulto, nonnullae biographiae et pelliculae eius vitam investigant, inter quas La Vie en rose (2007), quae Praemium Academiae accepit. Piaf una ex celeberrimis saeculi vicensimi actoribus facta est.[5]
Anno 2007, pellicula  La Môme de vita Edithae Piaf ab Oliviero Dahan ducta promulgata est.
Iacobus Cook Praefectus (7 Novembris[1] 1728—14 Februarii 1779), fuit explorator, navigator, et cartographus Britannicus, atque socius Regalis Societatis, qui gradum praefecti navalis in Regia Classi ad extremum adsecutus est. Cook tabulas Terrae Novae descripsit antequam tres navigationes ad Oceanum Pacificum fecit, dum primum contactum Europaeum orientalis Australiae litoris et Insularum Havaianarum et primam Novae Zelandiae circumnavigationem certam fecit,[2] et multas alias insulas Pacificas adivit. Orbem terrarum bis circumnavigavit.
Cook iuvenis[3] se classi mercatoriae Britannicae coniunxit, et Regiae Classi anno 1755. Bellavit in Bello Annorum Septem, et deinde, per obsidionem Quebeci, mensuram egit, descripsitque aditús Fluminis Sancti Laurentii tabulas quae Iacobo Wolfe Generali facultatem fecit ut celeberrimam oppugnationem furtivam in Planitie Abrahami faceret.
Asteroides 3061 Cook in eius honorem nominatus est.
Natus est die 27 Octobris (modo antiquo) 1728.
Obiit die 14 Februarii 1779.
Praefectus Iacobus Cook, Iosephus Banks Eques, Dominus Sandwich, Doctor Solander, et Doctor Ioannes Hawkesworth.
Prima Cook navigatio.
Tabula Terrae Novae.
Mors Iacobi Cook.
Endeavour replica in portu Cooktown Terrae Reginae ad ancoras deligata, ubi prima Endeavour in litore septem hebdomadatibus anno 1770 iacuit.
Stanley Kubrick (Urbe Novo Eboraco die 26 Iulii 1928 natus; mortuus Childwickbury Manor in vico prope Londinium die 7 Martii 1999) fuit moderator cinematicus et pellicularum scriptor, factor, cinematographus, editorque Americanus, ab eruditis habitus unus ex maximis omnis temporis factoribus pellicularum. Eius pelliculae, plerumque accommodationes mythistoriarum vel fabularum brevium, pro cinematographia unica et "admirabile"[1] officio ad singulos ut realismus obtineretur, et divino spiritu inflato musicae usu notae sunt. Pelliculae Kubrickianae varia genera comprehendunt, inter quae bellum, delictum, comoedia romantica et atra, horror, epica et scientia ficticia. Kubrick praeterea fuit perfectionista, praeter modum diligens in scaenis moderandis et cum histrionibus collaborans.
2001: A Space Odyssey est pellicula Kubrickianae anno 1968 Americano ducta. Pellicula Vasingtoniae in Districtu Columbiae die 2 Aprilis 1968 primum exhibita est. Argumentum navigationem astronautae ad planetam Iovem et defectionem machinae HAL explorandam tractat. Valde pellicula collaudatur ob scientiam accuratam, multasque evolutionis humanae et intellegentiae artificialis cogitationes exhibet. A Clockwork Orange est alia pellicula Kubrickianae anno 1971 creata et ducta, cuius argumentum violentiam et facinora viri periculosi iuvenis ostendit, multa scelera et corruptae reipublicae lemmata tractans. Alex sperat se emendatum iri reformando, tamen ille sentit se delapsum esse experimento medico ingrato, medicique cupidi non tam curandorum quam convertendorum hominum sunt.[2]
Day of the Fight | 
Flying Padre | 
The Seafarers | 
Fear and Desire | 
Killer's Kiss | 
The Killing | 
Paths of Glory | 
Spartacus | 
Lolita | 
Dr. Strangelove or: How I Learned to Stop Worrying and Love the Bomb | 
2001: A Space Odyssey | 
A Clockwork Orange | 
Barry Lyndon | 
The Shining | 
Full Metal Jacket | 
Eyes Wide Shut
Leonhardus Eulerus (Theodisce Leonhard Euler; natus Basileae die 15 Aprilis 1707, mortuus Petropoli die 18 Septembris 1783) fuit mathematicus, physicus, astronomusque Helveticus qui multas res magni momenti, praesertim in calculo infinitesimali, theoria graphorum,[1] topologia, atque theoria numerorum, invenit. Multas appellationes notationesque introduxit, ut notionem functionis mathematicae, quae etiamnunc, praecipue in analysi, adhibentur. Etiam inventiones in mechanica, dymanica fluidorum, optica, astronomia, atque theoria musicae fecit.
Maiorem vitae adultae partem Petropoli in imperio Russico et Berolini in Prussia vixit.
Euler saepe unus ex insignissimis fecundissimisque mathematicis omnium temporum habetur. Traditur Petrus Simon Laplace de eo dixisse, "Lisez Euler, lisez Euler, c'est notre maître à tous" (Legite Eulerum, legite Eulerum, qui est omnium nostrum magister).[2]
Eulerus Basiliae filius pastoris Pauli Euleri (1670–1745) natus est. Studia in universitate natalis civitatis apud Ioannem Bernoullii exercuit, et se summi mathematici ingenii praebuit. Danielo Bernoullii[3] favente ab anno 1727 Petropoli in Academia Scientiarum Caesarea laborabat, anno 1726 adiunctus et anno 1731 professor eius factus. A rege Friderico Magno anno 1741 in Academiam Borussicam vocatus, Berolinum venit (in Academia Petropolitana tamen ut socius honoratus mansit). 
Ab anno 1766, ab imperatrice Catharina II invitatus, iterumque Petropoli docuit. Caecitate affectus ultimis decem et septem vitae suae annis maximam sui operis partem Petropoli composuit. Iam Academiarum Petropolitanae, Borussicae, Turinensis, Olisiponensis, Basiliensis et Francicae socius, anno 1782 etiam sodalis Academiae Artis et Scientiarum Civitatum Foederatarum electus est. Anno sequente, haemorrhagiae intracerebralis causa mortuus, in sepulcreto lutheranico Smolenscensi Petropoli sepultus est, sed anno 1957 cadaver ad necropolim saeculi XVIII prope monasterium Alexandri Nevensis eodem urbe motus est.
Fecundissimus fuit: scripta eius conlecta in septuaginta quinque voluminibus sunt. In analysi argumentis confirmavit omnes simplicis analyseos functiones functioni exponentialis mutationes aut polynomiales functiones esse. Hoc significatum est in formula:
Prompta consecutio Euleri identitas:[4]
Quantitatibus constantibus duabus nomen Euleri insunt:
Dicitur Eulerus in historia scientiarum inter maximos mathematicos fuisse, primus functionis verbo ut significaret mathematicam locutionem velut y = F(x) usus etiamque primus methodum analyseos in scientia physicae adhibitans.[5]
Opera collecta eius inter sexaginta et octoginta volumina in quarto ligata complent, hoc est plus quam opera ullius alius mathematici.[6] Summa operum Leonhardi Euleri cura commissionis Eulerianae apud casam editoriam Birkhaeuser Basileae edita est.
Opus hoc iam in praefatione exemplo Euleri facultatum bene docendi ostendit, quasi consilio generaliter valido: "Saepe numero animadverti, maximam difficultatum partem, quas Matheseos cultores in addiscenda analysi infinitorum offendere solent, inde oriri, quod, Algebra communi vix apprehensa, animum ad illam sublimiorem artem appellant: quo fit, ut non solum quasi in limine subsistant, sed etiam perversas ideas illius infiniti, cuius notio in subsidium vocatur, sibi forment." Dein explicavit divisionem in libros duos, primus ad meram analysin respiciens, secundus ad Geometriam et analysin infinitorum.
Godefridus Guilielmus Leibnitius[1] (Theodisce Gottfried Wilhelm Leibniz, natus die 1 Iulii 1646, obiit die 14 Novembris 1716) fuit mathematicus, philosophus, legatus, bibliothecarius et iurisconsultus Germanicus. Commentarios suos plerumque Latine et Francogallice conscripsit. Eodem tempore ac Newtonus (neque una cum eo) calculum infinitesimalem invenit. Inter alia triangulum harmonicum construxit. Epistulae eius anno 2009 in tabulam Memoriae mundi regestae sunt.
Parentes, praecipue pater, Friedrich Leibnütz, homo scientia iuris excellens, eum ad studium iuris et philosophiae excitaverunt.
Leibnitius etiam de pasigraphia adhibenda cogitabat.
Leibnitius scientiae unitatem spectavit, qua de causa cognitiones et cogitationes mathematicas cum placitis et sententiis philosophicis coniunxit.
Confucius (nomine Sinico 孔子 Kǒng Zǐ vel 孔夫子 Kǒng Fūzǐ) fuit philosophus et politicus Sinarum. Anno 552 seu 551 a.C.n. natum, anno 479 a.C.n. mortuum esse traditur. Eius vita in aevum confusum atque perturbatum apud Sinas incidit.
Nullis libris philosophicis a Confucio scriptis, eruditi cautissime ipso Confucio principia philosophica attribuunt. Philosophia Confucii moralitatem singuli et gubernationis, rectitudinem coniunctionum socialium, iustitiam, et animum sincerum vehementius dixit. Hae aestimationes in Sinis auctoritatem super alias doctrinas consecutae sunt, inter quas legalismus (法家) vel Taoismus (道家) per Domum Han (206 a.C.n.–220 p.C.n.). Cogitationes Confucii in systemate philosophico Confucianismus (儒家) appellato evolutae sunt.
Annus nativitatis Confucii in fontibus tardioribus tantum datur, anno 552 a.C.n. secundum commentarios duos annalium Verum et autumnorum, anno 551 fide historiae Shiji. Confucium in civitate Lu ortum esse dicit eremita quidam persona libri Analectorum; ibi natos esse parentes confitetur Confucius persona libri Mencii,[1] ibi certo ipse habitaverit et iuxta duces consiliarius meruerit. De parentibus nihil refertur nisi apud Shiji ubi historia de coniunctione "silvestri" parentum legenda est, illa e familia Yen oriunda, illo nomine Shuliang He. Proavos e civitate Sung in Lu saeculo VIII exeunte refugos e variis fontibus intellegi potest.[2] Confucius persona Analectorum se loco humili natum et propter hoc utilibus artibus educatum adseverat, consentiente libro Mencio ubi iuvenis cellarius nihil nisi rationes, deinde pastor nihil nisi ovium boumque elevationem intellegens depingitur.[3]
Inter annos fere 525 et 518 a.C.n. Confucium iam apud aulam civitatis Lu cognitum esse, de ritibus et convenientiis animadvertisse indicat liber Zuo zhuan (commentarius annalium verum et autumnorum).[4] Inde ante annum fere 502 civitatem Qi petivisse in Analectis legendum est: ibi musicam modi shao tanta laetitia audivisse, ut gustum carnis, quam comedebat, tres menses neglectus est.[5] A Lu "lente ut qui civitatem patris matrisque reliquerit" decessit, sed a Qi "oryzam e vasis evacuans ut qui regnum alienum reliquerit", a duce loco humiliori adsignatus, quam quo ipse revendicaverat.[6] In civitatem nativam reditus ab officiis publicis primum abstinebat, his sententiis oppositis: "Liber documentorum ait, 'Homo si erga patrem pius, erga fratres benignus sit, ad civitatem valere poterit:' ita faciens partem gubernii habebit: qua ratione alia postulabuntur?"[7] et "Si lustrum detur, si Mutationibus annum quinquagesimum agens studere liceat, errores defugere possum."[8] Consiliarius autem regius Yang Huo donum Confucio commisit, qui, salutationem reddere compulsus, domum visitare conatus est quo tempore Yang abesset. Hic autem in illum media via incurrit, dicens, "Si homo ad civitatem valere volens occasionem amittit, an sapiens reputabitur? Dies mensesque fugiunt." Cui Confucius, "Bene. Officium accipiem."[9]
Ergo commissarius a vigilibus ante annum 500 merere coepit.[10] Quo anno, ducibus Ding civitatis Lu et Jing civitatis Qi congredientibus, Confucius ritualia direxit.[11] Anno autem 498 arces trium familiarum quae dominationem Lu contestabant delendas esse suasit: quo conatu frustra suscepto,[12] anno insequenti a civitate Lu iterum abiit, ratione alia in Analectis, alia in libro Mencio data (hic sacra rituum civicorum carne a Confucio iniuste detenta, ibi saltatricibus cantatricibusque duci datis cum quibus tridie publicis rebus neglectis se indulsisset) binis in unam in vita Confucii apud Shiji commixtis.[13]
Peregrinationibus suis inter annos 497 et 484 comprehensis Confucius civitatem Wei primum, deinde Chen, deinde Cai successive visitavit. In Wei apud Yan Chouyou morans iuxta ducem Ling(en), hominem dissolutum, necessitate pulsus consiliarius meruit,[14] sed de militum instructione rogatus, "Aliquid de ritibus, nihil," dixit, "de re militari didici," statimque abiit.[15] Per civitatem Sung iter fecit occultatus ne insidiis inimici Huan Sima necaretur.[16] Inde ad Chen venit, inde ad Cai, ubi (anno fortasse 489) gubernatorem Liang incurrit; inde in Chen reditus est,[17] ubi de patria dolens, "Domum eamus! domum eamus! Ibi iuvenes nostri ambitiosissimi," ait, "iam multa ab omnibus admiranda perficientes, se pampinare nesciunt."[18] Sed primum civitatem Wei petivit, sectatoribus vel discipulis iam tribus vel pluribus prosequentibus. Ibi iuxta ducem Zhe officium accepit, antecessoris Ling nepotem, quippe qui bonos homines in aula sua retinere voluerit;[19] Confucius insuper politiam ducis iuvenis, patri impio adversarii sed avo impio oboedientis, adprobavit.[20]
In civitatem Lu denuo reditus Confucius officium consiliarii, sed humilioris, iuxta ducem Ai accepit. His annis discipulos iam plures habuit, de quibus aut dux ipse aut minister Ji Kangzi rogavit, "Quis discipulorum assiduissime discit?" Cui Confucius respondit, "Unus fuit, nomine Yan Hui, assiduissimus. Neque innocenti irabatur, neque bis itidem errabat. Sed breve vitae spatium eo concessum est. Talem postea non repperi."[21] Anno circiter 481 finem posuit annalibus Verum et autumnorum, annalibus scilicet Lu civitatumque vicinarum, quae aut edidit aut composuit. Eisdem annis de Libris odarum (詩經, Shi jing) occupatus est sicut in Analectis legimus: "A Wei in Lu reditus musicam rectificavi," ait Confucius, "modis Ya et Sung ad locos proprios adsignatis."[22] Unde fontes tardiores Confucium ipsum Libros odarum edidisse traduntur.
"Aestate" mortuus est "die undecimo mensis quarti anni sedecimi" ducis Ai civitatis Lu, i.e. 479 a.C.n., fide annalium Verum et autumnorum quae usque ad hoc annale a discipulis Confucii producta esse traduntur.[23]
Nomina discipulorum Confucii variis fontibus dantur, quorum fere 16 apud Analecta et Mencium nominati pro certo habentur, videlicet: Zeng Shen (Ziyu),[24] Bu Shang (Zixia),[24] Zhuansun Shi (Zizhang),[25] Yan Yuan,[26] Min Sun (Min Ziqian),[24] Ran Geng (Ran Boniu),[24] Ran Yong (Zhonggong),[26] Zai Yu (Ziwo),[24] Duanmu Ci (Zigong),[24] Jilu,[26] Ran Qiu (Ran You, Ziyou),[26] Yan Hui (Ziyuan),[25] Gongxi Chi (Zihua),[27] Fan Xu (Zichi),[28] Sima Geng (Niu),[29] Zhong You (Zilu),[30] You Ruo (Ziruo).[31] Ex Analectis sex insuper, qui incerte discipulos fuisse habentur, addi possunt: Wuma Shi (Ziqi), Gongye Chang (Zichang), Nangong Kuo (Zirong), Fu Buji (Zijian), Gao Chai (Zigao), Zeng Dian (Xi).[32]
Duce Jing civitatis Qi de gubernio quaerente, Confucius respondit: "Dux ductor sit, obsequens obsequiosus, pater paternus, filius filialis." "Bene," ait dux: "nisi dux ducat, nisi subiectus obsequatur, nisi pater paternus filiusque filialis sint, etiamsi panis sit, quomodo comedendum habeam?"[33] Confucius ad civitatem Wei ab Ran You conductus "populum quam florentem!" observavit. "Populo florenti," ait Ran You, "quid beneficium dari potest?" Ille "opulentiam" respondit. "Populo opulento, quid?" "Educationem" respondit.[34] Gubernatore Liang civitatis She de gubernio quaerente, Confucius respondit: "Ut proximi placeantur, longinquiores attrahantur."[35]
Sectator Zilu(en), a civitate Wei oriundus, rogavit: "Si dux Wei gubernium tibi commendet, de qua re primum cures?" Confucius "Rectificationem nominum," dixit, "... Nominibus falsis, dicta irrationalia videbuntur. Dictis irrationabilibus, res male evolvent. Rebus male evolutis, nec ritus nec musica florebuntur. Ritibus musicaque deficientibus, poenae sceleribus non respondebunt. Poenis crimine non respondentibus, populus nesciet ubi manum, ubi pedem ponat ..."[36]
Confucio de intemperatione ducis Ling loquenti minister Ji Kangzi "Ergo cur ducatum non amisit?" rogavit. Cui ille ministros civitatis Wei enumeravit de diplomatia, religione, re militari curantes. "Quibus adiuvantibus," ait, "quomodo ducatum amittere potuisset?"[37]
Confucio ad civitatem Wei cum sectatore Zilu ingressus est, cuius soror uxor fuit aulico Mizi Xia(en) ducis Ling catamito. Mizi ergo ad Zilu, "Si Confucio apud me morare placeat," dixit, "officium ministri eo statim tribuitur." Cuius rei Confucius certior factus nihil nisi "sic decernitur" ait, quibus verbis rem abhorrendam recusare solebat.[38] Sed uxorem eiusdem ducis, nomine Nanzi, quamquam stupri cum fratre libidinumque aliarum accusatam, visitavit. De qua re a Zilu interrogatus "Si ullam rem nefastam feci," ait, "me caelum exsecretur, me caelum exsecretur!"[39]
Gubernatore Liang civitatis She apud sectatorem Zilu de Confucio ipso rogante, Zilu se nihil dixisse confessus est. Cui Confucius, "Cur non aliquid huiusmodi dixisti? quaestione tam obsessus ut cibi obliviscatur; gaudio tanto impletus ut curarum neglegat adventumque senectutis non observet."[40]
Doctrinam aptam ad revocandum pristinum rerum ordinem docuit. Ab eius tempore haec doctrina, Confucianismus appellata, fons inspirator fundamentorum normarumque fuit imperii Sinensis. Dicta et res gestae Confucii discipulorumque ab his collectae sunt in libro cuius titulus est Ratiocinantium colloquia sive Analecta (論語, Lunyu). Alios duos e quattuor libris philosophicis Sericae antiquae sententias cogitationesque Confucii servare censentur. Sed olim auctorem fuisse censebatur quinque classicorum (五經) omnium, videlicet Libri odarum (詩經, Shi jing), Libri documentorum (書經, Shu jing), Memorialis rituum (禮記, Li ji), Libri mutationum (易經, Yi jing) atque Libri artis musicae iam diu deperditi.
Confucii obitus, sine pluribus, in annalibus Verum et autumnorum refertur, cuius textus, a Confucio ipso editum esse traditus, ab aliis postea continuatum censetur.A Dicta eius primum in libro qui Mencius inscribitur (孟子, Mengzi), successori erudito Mencio adscripto, qui saeculo quarto exeunte floruit, et in Ratiocinantium colloquiis (sive "Analectis", 論語 Lunyu) exscribuntur in forma aphorismorum anecdotorumque a discipulis et sectatoribus conlectis.BC In commentario antiquissimo annalium verum et autumnorum adiuncto, Zuo zhuan nuncupato, iuxta annalia plura brevissima narrationes longiores inseruntur quae Confucium regum consiliarium rerumque commotorem fuisse indicant, fide ut censetur haud minima.D Quos quattuor fontes, etsi post librorum antiquorum saeculo tertio exeunte cremationem modis variis restitutos essent, forma quadam multo antea exstitisse constat.
Nihil de vita praebent, sed Confucio ipso nonnumquam attribuuntur, textus duos breves qui inter capitula Memorialis rituum servantur, videlicet "Schola adultorum" (大學 Da xue)E cum commentario longiori a Zengzi confecto qui medio saeculo V floruit, atque "Immutabile medium" (中庸 Zhong yong)F fortasse a Zisi Confucii nepote compositum. Opusculum tertium titulo Filialis observantia (孝經 Xiaojing), saepe Confucio ipso, saepe discipulo Zengzi attributum, saeculo IV a.C.n. compositum esse censetur.
Libris pluribus saeculis quarto et tertio a.C.n. confectis res dictae gestaeque Confucio iam attributae, aut dubiosissime accipiendae aut ratione historica reiciendae sunt, exempli gratia anecdota de perspicuitate Confucii in libro orationum Guoyu relata; dialogi et anecdota, quibus Confucius participem esse praetenditur, libri Taoistae Zhuangzi librique Legalistae Hanfeizi. Tales mythistoriae una cum rebus fidelioribus immiscentur in vita Confucii a Sima Qian magno chronographo in opere suo Shiji saeculo primo a.C.n. ineunte incorporata.G Hanc vitam, operum re vera biographicorum de Confucio veterrimam, Cui Shu(zh) eruditus saeculi undevicensimi "70 vel 80 centesimas infidelem" aestimavit.[41]
Carolus Marx[1] (Germanice: Karl Marx), plenius Carolus Henricus Marx (Karl Heinrich Marx ; 5 Maii 1818 – 14 Martii 1883), fuit philosophus, oeconomus, sociologus, historicus, diurnarius, ac socialista Germanus rerum novarum cupidus, cuius dogmata magnam vim in scientia oeconomica et motibus popularibus habuerunt. Varios libros divulgavit, quorum notissimi sunt Praeconium Communisticum (1848) et De Capitale (1867–1894); nonnulla opera cum collega Friderico Engels scripsit. Eius doctrina placita marxiana nominatur.
Marx Augustae Treverorum die 5 Maii 1818 natus est. Pater fuit iuris consultus Lutheranus, qui se a fide Iudaica converterat. Ab anno 1835 ad annum 1841, primum Bonnae rebus "iuris et cameralium" tum rebus gestis et Berolinensi philosophiae studebat. Anno 1842 et posteriori anno, scriptor erat Diarii Rhenani (Rheinische Zeitung). Anno 1843, propter statum rei publicae e Germania emigravit, et Lutetiae consedit. Eo loco, libros ad socialismum pertinentes conscripsit. Postea Bruxellis cum Friderico Engels amico Praeconium Communisticum conscripsit. Rerum novarum studio in Germania impedito et suppresso, Londinium anno 1849 refugit. Ibi habitabat ad finem vitae, ubi etiam primum ex tribus librum operis De Capitale constituit. Obiit Londinii die 14 Martii 1883.
"An principatus Augusti merito inter feliciores reipublicae Romanae aetates numeretur?" Hoc Caroli Marx scriptum scholae professor ita subscripsit: "Praeter ea, quae suis locis adnotavimus, et plura menda inprimis versus finem, et argumenti tractatione probataque in ea cognitione historiae, et Latinitatis studio in universum non contemnenda scriptura. Verum quam turpis litera!!!"
Vide etiam paginam discretivam: Alexander (discretiva)
Alexander (Graece Ἀλέξανδρος; natus 356 a.C.n.;[1] mortuus die 11 Iunii 323),[2] domo Argeadum ortus, fuit rex Macedonum. Anno aetatis suae vigesimo patri Philippo mortuo successit rex. Imperium Persarum (Anatoliam, Syriam, Aegyptum, Mesopotamiam, Persidem, Bactriam comprehendens) subegit; valoris causa necnon fortunae cognominatus est a Graecis ὁ μέγας Ἀλέξανδρος[3] et a Romanis Magnus Alexander.[4] Nullo in proelio ipse victus, imperium ad illud tempus amplissimum constituit, et propterea inter optimos atque felicissimos omni hominum aevo duces numeratur. Hoc imperium post Alexandri mortem a successoribus divisum est in regna vel quattuor vel plura, et illo tempore Hellenismus per omnem fere regionem Medii Orientis diffusus est.
Alexander, natus anno 356 a.C.n. (et secundum Macedones die sexto mensis Loüs eius anni),[5] fuit filius maior natu Philippi, iam regis Macedonum, uxorisque eius Olympiadis Molossae. Paedagogos habuit iam iuvenis Leonidam cognatum Olympiae et Lysimachum Acarnanem, annum autem tredecimum agens magistrum studiorum Aristotelem et "academiam" in oppido Mieza Emathiae institutam. Hic philosophiae, medicinae, litteris Graecis studuit, Iliadem artis militaris enchiridion esse opinans.[6] Eo tempore, Bucephalam equum Thessalicum, Philippo oblatum, Alexander ipse domuisse dicitur et usque ad mortem retinuisse.[7]
Anno 340 Philippo contra Byzantios bellum gerente, Alexander, securitatem regni Macedoniae in loco patris tuens, Maedos debellavit coloniamque ibi imposuit nomine Alexandrupolim.[8] Post duos annos cum patre contra Graecos apud Chaeroneam pugnavit et ipse primus aciem inimicorum rupit; ibi "Alexandri robur", cuius umbra eo die principi grata fuit, peregrinatoribus saeculo II p.C.n. indicatus est.[9]
Philippo anno 337 Cleopatram in matrimonium ducente, Attalus nymphae cognatus vota in ipsa cena nuptiali praetulit "Nunc quidem legitimi reges, non nothi, nascentur!"[10] Alexandrum causa matris necnon sua ipsa incensum obiurgationesque proferentem Philippus nudum gladium minatus est. Olympias in Epirum refugit, Alexander in Illyriam,[11] unde patre suadente sine mora reditus est. Mox autem filiam Pixodari Cari Aridaeo Alexandri fratre iuniore natu ut uxorem proposita, Alexander ipse, urgentibus Harpalo, Nearcho, Erigyio, Ptolemaeo amicis suis, eam ducere voluit; sed Philippus tale matrimonium vetavit. Pixodarus inconstantiam Macedonum vituperans amicitiam Philippi reiecit, qui valde iratus amicos Alexandri in exsilium misit.[12] Proximo anno Philippus, dum nuptias filiae Cleopatrae Aegis in urbe maxima pompa celebrat, a Pausania necatus est.[13]
Alexander annum vicensimum agens regnum accepit. Pausania statim trucidato, rex Heromenem et Arrabaeum ut coniurationis Pausaniae conscios sine quaestione supplicio mortis damnavit;[14] fratrem ex alia matre Caranum consobrinumque Amyntam interemit;[15] Attalum, pro Philippo in Asia bellantem, interfici iussit.[16] Olympias eodem tempore Cleopatram, Philippi viduam, filiamque eius infantem crudeliter necavit, Alexandro vel nolente vel adnuente.[17]
Alexander primo regni anno civitatum Graecarum seditiones, e patris obitu ortas, demonstrationibus militaribus sine proelio sedavit; Graeci iuxta Corinthum congressi eum "ducem" (ἡγέμων hēgemōn) exercituum sociorum ad imperium Persarum debellandum elegerunt. Ibi autem de motu populorum Balcanicorum certior factus, ab Amphipoli exercitum ducens Thraces Triballosque domuit et ad Danubium flumen progressus cum Getis foedera concludit. Inde ad occidentem versus Illyrios debellavit. Athenienses, Thebanis et Lacedaemoniis coniuncti et libertatis avidiores quam regis amicitiae, cum ille in Illyria pugnaret et a quibusdam ibi mortuum esse diceretur, arma resumpserunt. Alexander mira celeritate in Graeciam properavit, Thebas funditus evertit (excepta una Pindari poëtae domo), populum in servitutem vendidit. Atheniensibus veniam concedit et Graeciam omnem Antipatro patris amico regendam committit.
Anno 334 Alexander Hellespontum transgressus, sepulchro Achillis iuxta Ilium adorato, iam Persarum imperio instabat. Itaque primus congressus factus est ad Granicum fluvium, ubi satraparum copias Memnonisque mercennarios Graecos prostravit. Deinde Sardibus, Epheso, Mileto aliisque urbibus Asiae sibi conciliatis iter perrexit ad Halicarnassum, quam cruento expugnavit impetu. Ibi Pixodaro rege expulso Adam reginam statuit, quae Alexandrum "filium" adoptavit.
Anno 333 Alexandrum vere ineunte Gordio profectum Darius rex Persarum ingenti exercitu conscripto, cui praeerat ipse, in planitie sub montibus Ciliciensibus sita exspectavit. Tamen hoste non invento alter alterum praeteriit, ut ad Isson conversa tandem acie dimicandum esset. Spatium autem montibus et mari intermissum angustius erat, quam ut rex regum multitudine uti posset. Cuius cornu dextero ad ripam maris, laevo ad montes imos collocato, Alexander, qui Parmenionem ducem a sinistra parte ad ripam consistere iusserat, cum fortissimo quoque equitum a latere dextro impetus faciendi consilium cepit. Itaque paulo post meridiem proelio a Macedone commisso, cum Parmenio impetus equitum Persarum vix sustineret, Alexander laevo hostium latere profligato mediam aciem a tergo aggressus est. Quin recta Darium petivit ipsum, qui hasta iam se feriri posse veritus equo concitato evolavit. Uxor, filia, mulieres una cum impedimentis Darii ab exercitu Macedonum captae sunt.
Inde urbem Tyrum, Dario fidelem, Alexander obsedit et destruxit atque mox Gazam. Statim in Aegyptum iter fecit, nuper a Persis in formam provinciae reductum; quam provinciam Mazaces satrapa ad defendendam impotens, militibus carentibus, Alexandro tradidit.[18] Ibi in urbes Heliopolim et Memphitem progressus est, ibique deo regio Apidi in temeno Phthae sacra obtulit, quam rem pharaones tantum usque adhuc fecerant, ludosque athleticos necnon musicos celebravit; ita se regem Aegyptium proclamavit.[19] Deinde oraculum Ammonis iuxta Sivam per loca deserta visitavit, ubi deum de regno et de origine suo quaesivit, responsaque accepit patrem iam plene vindicatum, orbem terrarum a se conquisitandum, seipsumque filium Iovis vel Ammonis esse.[20] Alexandro per Memphitem redito legati e templo Apollinis iuxta Didyma et a Sibylla Erythraea occurrerunt, qui eum stirpem Iovis esse confirmaverunt.[21] Nunquam se filium modo mortali Philippi esse negavit; satis autem constat Alexandrum iam ante expeditionem ad Sivam originem divinum ex Iove vel Ammone a se reclamandum statuisse.[22] Ad litus maris Mediterranei reversus, loco vici piscatorum Rhacotidis urbem Alexandriam condidit, quae, omnium aliorum hoc nomen gerentium, famosissima et populosissima fit. Ipse cursus murorum viarumque potiorum descripsit;[23] reliqua Dinocrates Rhodius architectus ordinavit.[24] Alexandria condita a posterioribus die 25 Tybi celebrata est.[25]
Ab Aegypto vere anni 331 regressus, in Mesopotamia die 1 Octobris 331 ad Gaugamelam (iuxta Arbelam sitam) proelium tertium contra Persas bono successu pugnavit regemque Darium rursus ad fugam pulsit. Iam metropoles et thesauros imperii Achaemenidarum possedit, Babylonem, Ecbatana, Susa, unde ad Persepolim progressus regum Persarum palatium incendi iussit (suadente, ut dicitur, meretrice Atheniensi Thaide). Mox Bessum (qui Dario III mortuo imperium gerere voluerat) interfecit et in Bactrianam et Sogdianam properavit, ubi urbem Alexandriam "Ultimam" condidit et Roxanam, Oxyartis satrapae filiam, in matrimonium duxit. Anno 326 in Indiam adgressus est usque ad Hyphasim flumen; apud Mallos in obsidione urbis graviter vulneratus est, moxque ad sanitatem reversus cenam apud eosdem celebravit. Inde, militibus expeditionem ulteriorem recusantibus, flumen Indum usque ad mare Indicum descendit et per Gedrosiam et Carmaniam ad Susa, Ecbatana et Babylonem reversus est. Inter sectatores Alexandri in expeditionem Persicam fuerunt Leonnatus, Peucestas et Polyperchon; inter satrapas imperii Alexandri fuit Menander; inter aulicos Hagnon Teius. Susis anno 324 a.C.n. ineunte nuptias fere nonaginta inter socios eius et mulieres Persas uno die celebravit.
Asia igitur subacta, terrarum orbe fere toto victoriis et fama sui nominis impleto, post convivium apud amicos celebratum Alexander mortuus est Babylone die 10 Iunii 323 filio e Roxana genito nondum nato. Sepulchrum eius, sive ad Aegas Macedoniae seu Sivas Aegypti a principio destinatum, ab hoc itinere deflectum est a Ptolemaeo socio et Aegypti satrapa, qui ad urbem Memphitem conduxit; unde postea ad Alexandriam pervenit. Successores Alexandri titulares fuerunt filius anno 322 natus, qui Alexander IV appellatur, una cum filio Philippi e Philinna genito, Philippo Arrhidaeo; qui ambo post aliquot annos interfecti sunt. Interdum socii Alexandri et duces exercituum Macedonum, sub nuncupatione "diadochorum" seu successorum cogniti, de imperio pugnabant; ultimo potestatem diviserunt et regna condiderunt, quorum praecipua sunt Aegyptus (rege Ptolemaeo), Syria (rege Seleuco), Thracia (rege Lysimacho) et Macedonia ubi breviter regnavit Cassander Antipatri filius.
Discipulus summi philosophi Aristotelis, Alexander litterarum et artium studio semper fuit deditus: Homeri libros etiam in Asia legebat, et in arca aurea servabat. Sacra deorum templa frequenter visitabat, deorumque auxilium hostiis magnaque copia talentum aureorum expetebat. Divitias saepe neglexit. Nonnulli scriptores poetaeque antiquitatis dixerunt Alexandrum virtute vitiisque Philippum patrem superfuisse. Et Alexandro et Philippo fortitudo miranda est, ad hoc magnum ingenium in bello et in rebus civilibus.
Strabo geographus Graecus, dixit omnes homines qui de Alexandri vita scriberent mirabilia quam vera narrare maluisse; et re vera res gestae eius etiam viventis fabulosae fiunt.
Alexandri socii et sectatores nonnulli de vita eius scripserunt. Primus omnium Callisthenes historicus De rebus Alexandri Magni componere coepit, suadente ut videtur Aristotele, sed iussu Alexandri ipsius anno 328 mortuus est; inter alios qui cum Alexandro iter fecerunt, Onesicritus Quomodo Alexander educatus sit scripsit et Clitarchus Historias Alexandri. E quibus operibus, hodie deperditis, res et veras et incredibiles historici posteriores citaverunt; iam Callisthenes mare in litore Ciliciae a pedibus Alexandri recedens descripsit; iam Onesicritus et Clitarchus Alexandri cum Thalestride Amazonum regina concubitum.
Sed nulla narratio a coaevali conscripta nobis servatus est. Olim exstabant Commentaria regis Ptolemaei quae praecipue de rebus militaribus disseruerunt, una cum opere De rebus Alexandri Magni, ad res geographicas explicandas perutili, ab Aristobulo scripto; olim memorabilia de aula Alexandri a Charete Mytilenaeo; olim et Navigatio Nearchi et Navigatio Indica Androsthenis Thasii; olim historiae generales eius temporis, inter quas Tertiae historiae Anaximenis Lampsaceni, Historiae Hieronymi Cardiani et Historiae Duridis Samii. Alii de ultimis diebus et de morte Alexandri scripserunt: legimus fragmenta operis Ephippi Olynthii De morte Alexandri et Hephaestionis, paginasque paucas ex Ephemeridibus Alexandri Magni quas (si famam accipimus) confecerant Eumenes Cardianus, Diodotus Erythraeus necnon Strattis Olynthius. Legimus et epistulas quasdam Alexandri aut veras aut suppositicias. Pauca, sed utilia, contribuunt tabulae cuneiformes Accadicae (ABC 8, BM 41080, S-H 330, S-H 322) quae annales et ephemerides praebent brevissimas de proelio apud Gaugamelam commisso et de morte Alexandri. Nonnulla decreta urbium Graecarum in inscriptionibus servantur quae ad res Alexandri Magni pertinent.[26]
Scriptis igitur anterioribus aut lacunose servatis aut omnino deperditis, ad narrationem vitae et rerum gestarum Alexandri legendam necesse est libris tardioris aetatis uti: inter quos numeranda sunt opera Diodori, Q. Curtii Rufi, Plutarchi et (omnium plenissimum) Arriani. Insuper additur epitomen quam historiarum Philippicarum Cn. Pompei Trogi (Latine aevo Augustano scriptarum) saeculo fere III confecit M. Iunianus Iustinus. Arrianus operibus Ptolemaei et Aristobuli se usum esse confitetur, aliis saepe collatis; ad libellum Indica scribendum usus est Nearcho. Diodorum et Curtium fontem unum secutos esse satis constat, aliis interiectis (fortasse eundem quo usus est Trogus, fortasse Trogum ipsum);[27] Plutarchus multos auctores citat sed saepius Callisthenem, Aristobulum, Charetem, Onesicritum, Clitarchum et Alexandri epistularium.[28] Aristobuli etiam citationes in Strabonis Geographia reperimus, Aristobuli necnon Charetis apud Athenaei Deipnosophistas.
Vita fabulosa Alexandri Magni, cuius versiones posteriores permultae nobis cognoscuntur, primum saeculo fere III p.C.n. Graece conscripta est. Recensiones Graecae quinque nobis servantur, quarum antiquissima (interdum nuncupatione "Pseudo-Callisthenes", interdum "α" indicata) in uno, posteriores ("β", "γ", "δ", "λ") in pluribus libris manu scriptis exstant. E quibus versiones in aliis linguis mox factae sunt, Armenice, Syriace (e qua Arabice et Aethiopice), Hebraice, Russice necnon Latine. Versio Latina prima a Iulio Valerio confecta est, e qua mox recensiones mediaevales Francogallice, Anglice, Batavice et Theodisce scriptae sunt; e carmine Francogallico ab Alexandro Parisiensi facto nomen venit illorum versuum alexandrins, e syllabis duodecim structorum, quibus etiam hodie poëtae Francogallici utuntur. Versio Latina altera, a Leone archipresbytero titulo Nativitas et victoria Alexandri Magni confecta, non solum Latine sed et Theodisce et Suecice servatur. Recensio Latina anonyma eiusdem versionis, titulo Historia de preliis, progeniem numerosiorem reclamat, Theodisce, Francogallice, Anglice, Italiane, Bohemice, Polonice, Hungarice, Hebraice et Russice.
In traditionibus Islamicis, Alexander nomine prophetae "Ḏū al-Qarnain" agnoscitur, id est 'qui cornua duo geritur'; ita enim in nummis depingitur. Hic in capitulo Al-Kahf, Alcorani duodevicesimo, murum aedificat ut populos Gog et Magog excluderet (quod episodium et in recensionibus Pseudo-Callisthenis reperitur). Religioni Zoroastrianae haerentes "Alexandrum Romanum" (i.e. a stirpe Graeca ortus e regionibus Imperii Romani posterioris) "Aegypti incolam" (ab Aegypto enim Persidem aggressum) huius cultus destructorem fuisse adseverabant, qui libros a Zoroastro compositos, litteris aureis in mille et ducentis pellibus bovinis exscriptos, comburere iusserit; ita aevum Achaemenidarum, Zoroastrianismo propitium, exitum habuisse, aevumque peius, religione carente, incepisse. Talia in libris sacris reperitur, in lingua Persica media sub imperio Sassanidarum scriptis, et praecipue in Ardā Wirāz Nāmag et Tansar-nāma.[29] Eodem fere tempore, et fortasse e lectura versionis Syriacae operis "pseudo-Callistheni" attributi, oritur recensio Persica vitae et rerum gestarum Alexandri fabulosa, ubi explicatur Alexandrum fratrem ex eadem matre regis Darii III fuisse; imperatorem Romanum factum esse; Darium fratrem debellavisse, sed neptem Roxanam, Darii filiam, in matrimonium duxisse itaque religionem et traditionem Persarum continuavisse. Hanc historiam anno circiter 1011 Firdausī in carmine suo epico Šāhnāmah enarravit; similia et Nizāmī anno fere 1202 in Iskandar-nama, sed hic adseverat Alexandrum, post Roxanae matrimonium, ignes religionis Zoroastrianae exstinguisse et templa destruxisse, traditionibus duabus ita coniunctis.
Libri fabulosi per omnem Europam post litteras Latinas Graecasque renatas paullisper obliti sunt. Operi enim Q. Curtii Rufi iam melior fides attributa est; historiae insuper ab Arriano, Plutarcho et Diodoro conscriptae, denuo repertae, graduatim e prelo in editionibus Graecis, Latinis et vernacularibus prodierunt.
Elizabetha I[1][2] familiae Tudor (nata Grenovici 7 Septembris 1533; mortua in Surria 24 Martii 1603), Regina virgo nuncupata[3] (Anglice the Virgin Queen), regina fuit Angliae et Hiberniae.
Elizabetha I nata est in Palatio Placentiae Grenovici, filia natu minima Henrici VIII (1491–1547) et Annae Bolinae (1507–1536) uxoris eius secundae. Quam cum repudiavisset maiestatis laesae damnatam, Elizabetha regno exheredata est. Modo 1543 heres throni iterum facta est decreto regnantium minorum.
Filio Eduardo VI 1537–1553) paucis post annis demortuo, soror dimidia Elizabetha Maria I (1516–1558) regina facta est. Quia haec maxime religioni Ecclesiae Catholicae Romanae favit, Elizabethae faventi religioni Ecclesiae Anglicae ad suum fidem persuadere voluit.
Elizabetha, cum favere religioni Ecclesiae Catholicae Romanae imitaretur, tamen semper adhaerebat Ecclesiae Anglicae. Maria rebus gestis non falsa Elisabetham in custodiam tradi iussit. Ibi verisimiliter amor? vitae novit, Robertum Dudleium, postea Comes Leicestriae.
Paulo post Maria Philippo II de Hispania (1527–1598) nupsit. Infans utriusque Angliam ad Ecclesiam Catholicam reduxisset. Sed Maria 1558 sine infantibus mortua est, tunc Elisabetha 15 Ianuarii 1559 Londinii coronata est.
Tempore illo res in Anglia fuerunt periculosae. Positio frugalitatis pessima fuit, Anglia bellum gessit contra Franciam et divisa quaestionibus fidei est. Elizabetha primo religionem Ecclesiae Catholicae, cui soror sua faverat, religione Ecclesiae Anglicae substituit. 1563 triginta novem articuli Anglicani moderate decreti sunt. Quo facto Elizabetha Angliam ab Ecclesia Catholica tandem diviserat. Cuius disceptationis causa Elizabetha a Papa Pio V (1504–1572) anno 1570  bulla Regnans in Excelsis sacris interdicta est. 
Bello contra Franciam die 3 Aprilis 1559 pace Cameracesii Castelli finito positio frugalitatis Anglicae emendari potuit. Simul Iunio 1560 inimica Elizabethae, Maria Guisae Scotia hydropis causa mortua est Scotiaque foedus cum Francia adhuc habitum deseruit. Cum Calisium expugnare non potuisset, Elizabetha decrevit se non fautura esse bellis talibus sumptuosis et 1564 praemio accepto postulationes Angliae Calisii finivit. 
In pace Anglia tandem aera aliena renumerare potuit. Elizabethae avus Henricus VII (1457–1509) navigationis Angliae mercatorum conditionem fecerat, reginae pater Henricus VIII navigationem bellandam Angliae, cum iussu suo naves Anglicae armatae essent armis tela longe mittentibus. Praefectus aerarii navigationis Elizabetha Dominus Ioannes Hawkinus (1532-1595) navigationem plus emendare potuit. Anglia facta est potentia maritima; e.g. expulit foedus Hanseanum orientale ex Europa.
Die 19 Maii 1568 Elizabetha reginam Scotiae pristinam Mariam Stuartam (1542–1587) in custodiam tradidit. Maria Stuarta Ecclesiae favit Catholicae praetereaque plena erat ambitionum throni Angliae. Maria capta, Ecclesia Calvinistica Scotiae ecclesia facta est, et anno 1587 Maria "Coniurationis Babingtonis" causa carnificata est. 
Annis sequentibus, divitiae Angliae augebantur, praeter navigationem mercatorum etiam negotio furtivo atque raptis magistri navis Anglici Francisci Draki (1540–1595). Dracus unus ex plurimum pugnantibus belli contra Hispaniam publice numquam coepti fuit. Anno 1572 apud Panamam expugnavit portationem argenti Hispaniae praeter argentum etiam multum auri continentem. Praedae parte adfecti sunt domus regis Angliae nobilesque pauci.
Acquisita Mariae Stuartae causa Philippus II, Hispaniae rex, bellum contra Angliam amplius auxit. Principio Aprilis 1588, classem Hispaniae (in universum 130 naves) ad invasionem Angliae misit. Philippus imprimis Angliam raptus in Oceano Atlantico finituram esse voluit; praeterea Angliam incolas Bataviae Hispanicae Ecclesiae Protestanticae adiuvare noluit. Sed classis Angliae ducibus Francisco Drako atque Domino Huardo de Effinghame Hispaniae classem in Britannico Oceano intercipere potuit. Hispaniae classis fuit prope oppidum Gallicum Calisium ancoris eiectis, nam duci classis, Duci Medinae Sidoniae, exercitus Ducis Parmae, unius ex Philippi optimis imperatoribus, fuit tute comitandus per Oceanum Britannicum Angliam.
Iussu Draki pauci naves ardentes navigati sunt ad directionem Hispaniae classis. Hispaniis ancorae inferendae fuerunt, ut effugerent naves ardentes, itaque defensores Anglici nunc pugnare contra Hispanios potuerunt. Anglici, quod eorum naves fuerunt leviores et celeriores Hispanicis, classi Hispaniae magis obesse potuerunt quam Hispanici Angliae classi. Sic nominatum proelium maris Gravelinis in universum finitum est iniudicatum. Hispanici, quod ancoras intulerant Ducemque Parmae itaque comitari non potuerunt, Medina Sidonia iuxta litora Scotiarum navigare decrevit, ut illa via venirent Hispaniam Lusitaniamque. Sed via Hispaniae classis venit in tempestatem magnam 60 paene naves aut demittentem aut in litora Hiberniae appellentem. Interim etiam multi milites Angliae mortui sunt.
Cum classis Hispaniae clade maiore affecta esset, tamen proelium decretorium non fuit, quod Hispanici naves pensissimas, fundamenta regni Hispanici in America, conservaverant. Classis magna Angliae itaque 1589 Hispaniam Lusitaniamque navigavit ad naves ceteras Hispaniae demittendas, Philippum e Lusitania expellendum et classem Hispaniae argentum continentem intercipiendam. Haec Angliae classis ducibus Drako atque Domino Ioanne Norri sine effectu fuit, milia militum mortui sunt morbis gravibus. Itaque temptatio Anglica invasionis admodum fuit sine effectu Philippusque classem Hispaniae iterum auxit. Qua de causa Hispaniae classis nunc multo fortior fuit quam fuerat anno 1588 ter argenti portationes faciens Angliae classem multis proeliis aliis vincens.
Anno 1595 et Drakus et Hawkinus mortui sunt. Anno eodem Hispanici duce Domino Carolo de Amesquita efficaciter pedem posuerunt in Angliam occidam prope Pencancem multaque oppida Anglica usserunt.
Belli illius causa Elisabetha colonias novas Angliae in septemtrionali America condere non potuit. Angliae exspectandus Iacobus I (1566–1625) rex finiens bellum contra Hispaniam contracto Londinii anno 1604 et condens 1607 coloniam primam prope Iacobi Oppidum (Anglice Jamestown) fuit.
1593 Hibernia Hugh O'Neill pugnam coepit sanguineam contra Anglicos. Bellum tum incipiens crudelissimum, maxime sumptuosum et Angliae plenum amissionum maximarum, itaque auctoritas Elizabetha apud incolas valde est minuta. Bellum etiam origo fuit aeris alieni novi Angliae. Sic Elizabetha vendendae fuerunt multae possessiones regis. 
Etiam memoranda est coniuratio Essexae reginam senem valde offendens finitaque 1601 carnificato Duce. Bellum Hiberniae 1603 potuit finiri, eodem quoque anno in Palatio Richmondiae in Surria regina mortua est. Successor Elizabethae factus est Iacobus VI, rex Scotiae, Mariae Stuartae filius.
Cum contra Hispaniam Hiberniamque bellaret et positio frugalitatis Anglicae esset non bona, Elizabetha tamen origo fuit annorum efficacum Angliae. Ea quadraginta quattuor annos regente Anglia natio facta est fortior et, cum classis Hispaniae usque ad 1650 maneret classis fortissima, tamen classis Angliae seri saeculi decimi et sexti fuit origo seriorum Angliae nautarum fortissimorum. 
Elizabetha, etiam musicam et artem amantem, litteras adiuvit. Tempus Shakespearis, theatri civilis atque Francisci Baconis; cives Angliae industrie divitiis affecti sunt mercatura artificioque postulationes suas pertinentes ad et rationem rei publicae gerendae et cultum perficientes. Praeterea Elizabetha ecclesiam suam ab auctoritate Romana solvere et sic lubricusum pertinentem ad religionem finire potuit.
Consultores politici imprimis erant Gulielmus Cecilius de Burghley filiusque eius Robertus, Francus Walsingham; annis seris comes Essexiae auctoritatem magnam possessit.
Traditur regina non ducta in matrimonium habuisse plures amantes, inter quos Dudleius Comes Leicestriae; Franciscus Hercules Dux Alenconii; Robertus Devereux Comes Essexiae; Dominus Christophorus Hatton; Thomas Heneagis; Eduardus de Vere Comes Oxoniae; Dominus Gulielmus Pickering; Dominus Gualtherus Ralegh. Sed ipsa adfirmavit se sepulturam esse virginem et amantem unicum suum esse Angliam. Sic reminiscitur nomine "Virgin Queen", virgo regina.
Jawaharlal Nehru, Hindice जवाहरलाल नेहरू, Javāharalāla Nehru (14 Novembris 1889–27 Maii 1964) fuit politicus Indiae saeculi vigensimi peritissimus, Motilal Nehru (qui et ipse politicus fuit) filius, Mahatma Gandhi successor, qui primus omnium et longissimo temporis spatio ab 1947 usque ad 1964 officium primi ministri Indiae sustinuit. Filiam Indiram multos annos iuxta se retinuit adiutricem et secretariam, quae postea, patre diu mortuo, Indiae prima ministra facta erit, prima mulierum. Illa filium pepererit Rajiv, primum ministrum futurum.
Jawaharlal Nehru inter praestantissimos motús libertatis Indicae participes reputatur. Patre Motilal annis 1919 et 1928 praeside Factione Congressus merente, filius Jawaharlal anno 1929 ad eundem honorem promotus duos annos retinuit rursusque annis 1936 et 1937 recepit. Tardius etaim, Indiá interdum libertatem vindicante, ipse iam primus minister merens, factione sua ad potestatem politicam maioritariam in comitiis promoturá, praeses rursus electus est anno 1951 officiumque in annum 1954 retinuit. Eisdem fere annis inter conditores fuit motús neutrius partis internationalis (Anglice Non-Aligned Movement) partesque graves in civili ratione inter civitatibus aetatis post bellum egit. Linguis Indiae vernacularibus, inter quas Anglice, communiter a coaevis titulo eruditionis Paṇḍit Nehru nuncupabatur sive brevius Paṇḍitjī (ut qui "Doctor carus" diceret; Sanscritice पण्डित paṇḍita "doctor").
Natus est die 14 Novembris 1889 in Allahabad, filius Motilal Nehru. Usque in annum domi educatus est, paedagogo Ferdinando Brooks Anglo, qui cum sociá Anna Besant, libertatis Indicae propugnatrice, iuvenem in scientiam naturalem induxit necnon theosophiam; quo systemate mox reiecto iuvenis se ad cognitionem religionum Buddhisticae et Hinduicae vertit.
Ab anno 1905 alumnus fuit Scholae Harroviensis ut se ad universitatem praepararet. Inde post duos annos discipulus intravit ad Collegium Trinitatis Universitatis Cantabrigiensis, atque deinde ad Templum Interius Londinii receptus est, iuris prudentiae tiro, unde bis laureatus anno 1912 domum rediit. Iam his annis de libertate Indiae futura inflammatus est, sicut alli multi, causá victoriae anno 1905 Iaponensium in bello contra Russiam. Opera avide perlegit trium "apostolorum Cantabrigiensium" illius tempore, videlicet Ioannis Maynard Keynes, Bertrandi Russell, Goldsworthy Lowes Dickinson, aliquorumque sodalium "Fabianorum", Georgii Bernardi Shaw, Herberti Georgii Wells, Sidney et Beatricis Webb (cui societati et Anna Besant participaverat).
Ad Allahabad reditus iuris consultus sicut pater laborare coepit, sed magis magisque in motum libertatis inducebatur. Ad congressum Factionis Congressús, Patnae habitum, iam anno 1912 adfuit. Patricii Anglicizantes qui eo aevo praecipue huic factioni participabant, illo displicebant. Sed anno insequenti sub aegide eiusdem factionis pro militantibus iurum Indorum in Africa Australi, ductore Mohandas Gandhi, pecunias adiutorias congessit. Dum Angli contra Germanos in primum bellum mundiale pugnabant ille pro consociatione S. Ioannis ambulantiarum operam dedit. His annis, dissensione inter Hinduicos et Mussulmanos pro tempore pacatá, Motus pro Regimine Indiae Omnis Libero (All India Home Rule League) natus est, ducibus Anna Besant aliisque, cui mox Jawaharlal Nehru secretarius factus est.
Vide etiam paginam discretivam: Sanctus Thomas
Thomas Aquinas seu de Aquino, Sanctus anno 1323 a Papa Ioanne XXII renuntiatus (Italice: Tommaso d'Aquino) (Rocchae Siccae, in Latio anno 1225 natus; Abbatiae Fossanovensis prope Privernum 7 Martii anno 1274 mortuus) fuit presbyter in Ordine Praedicatorum, philosophus, theologus scholasticus, et Doctor Ecclesiae. Doctor Angelicus nonnumquam propter doctrinam De substantiis separatis de angelis, Doctor Universalis propter doctrinam a multis universitatibus et ab Ecclesia Romana acceptam, atque Doctor Communis propter doctrinam ab omnibus Catholicis admissam nominatus est. Ipse, qui omnia elementa comprehendit et "essentias" doctrinarum praecedentium, vir magni ingenii fuit, suasor theologiae naturalis princeps, et scholae Thomisticae philosophicae theologicaeque conditor.
Doctrina Thomae Aquinatis regulas et Ecclesiae Romanae Catholicae et Scientiae et Civilitatis (vide et Can. 252, §3) indicat.
Primus doctorum in Ecclesia Romana Catholica Thomas semper habetur, sententiaque eius a multis approbata est.
Thomas Aquinas ex nobili genere, patre Landolpho et matre Theodora, c. annum 1225 in Castello Roccasiccano prope oppidum Aquinum natus est. Iam infans orationem "Ave Maria" in chartula manu scripserat, quod ostentum eius augurabat. Chartula ab eo ablata, infans ad matrem, Deum, et Sanctam Mariam valde clamare consuetus est; chartula ei reddita, conticere. 
Thomas quinque annos natus puer in monasterium Montis Cassini oblatus intravit. Neapolim anno 1239 se contulit, trivio et quadrivio studuit. Thomas anno 1244 Ordinem Fratrum Praedicatorum ingrediendi cupidus, patribus opponentibus a fratribus in castellum inclusus est longius quam annum ut propositum eius mutarent, sed frustra.
Thomas valde sese ad Deum convertit, et fidem Catholicam ratione revelationeque investigavit.
Vixit:
Obiit die 7 Martii 1274 in monasterio Fossanovensi in Latio.
Anno 1568, a Papa Pio Quinto Doctor Ecclesiae renuntiatus est.
Opus Thomae magnum ultimumque est Summa Theologica. Quo in opere novitiorum formas ratiocinii gratia, exegeses Sanctarum Scripturarum, exegeses seu collationis Patrum Sanctorum, amorem Dei docet. Thomas sententias suas secundum philosophos Graecos Romanosque antiquos excogitavit, in his, Platonem, Senecam, Ciceronem.
Materies huius operis est Deus. Catechizat Deum omnium rerum factorem primusque motorem, etiam bonum summum omnium creaturarum esse; omnia in Deo redire; Deum omnia existere effecisse.
Patet illum non solum elementis philosophicis Aristotelicis, Neoplatonicis, Arabicis, et Iudaicis usum esse, vero etiam ille problema doctrinas quoque philosophias indagandi ulterius evolvebat. At tota—vel quasi tota—eius doctrina de ente, de Deo, de homine et mundo in suis operibus theologicis sicut in Summa Theologiae latet. Quaestio ergo est: quomodo elementa doctrinarum philosophiarum extrahenda sint ex Summa Theologica. Doctrinae philosophicae in Summa Theologica contentae debeantne secundum ordinem ac connexionem quem in isto opere theologico habent, reconstitui? Si ita sit, tunc naturaliter philosophia Thomae Aquinatis sic reconstituta, in sua articulatione ipsam articulationem ac ordinem operis pure theologici sequetur. At posset quis saltem a priori dubitari, utrum ordo procedendi secundum rationem sit necessario idem ac ordo procedendi secundum fidem ac Revelationem Catholicam.
"Propositam nostrae intentionis in hoc opere est, ea quae ad Christianam religionem pertinet, eo modo tradere, secundum quod congruit ad eruditionem incipientium." — Summa Theologiae, Prologus.
Deus est:
Divinam Scientiam esse Creatricem omnium entium praeteritorum, praesentium, & futurorum. Sine Deo, nihil erat, est, vel erit. Deus est causa omnium entium.
Thomas scripsit aut dictavit inter alia:
● Scriptum Super  Sententiis Magistri Petri Lombardi 
Thomas Missas Sanctas scripsit, e.g. Corpus Christi. Thomas etiam hymnos scripsit, exempli gratia "Pange Lingua," "Lauda Sion," "Adoro Te devote"
Epistemologia[1] (ab Anglico epistemology a verbis Graecis ἐπιστήμη 'scientia' + λόγος 'sermo; ratio' deductum) est pars philosophiae quae de natura et finibus scientiae et perceptionis tractat.[2][3] Quaestiones magni momenti in epistemologia sunt:
Disceptationes in hac disciplina ortae plerumque ad ingenium scientiae explicandum contulerunt, et quidem ad id pertinuerunt, quomodo haec disputationes ad notiones propinquas (veritatem, fidem, iustificationem) referantur. Sceptici autem docent nullam scientiam certam esse. Omnia haec aliquando doctrina scientiae appellantur.
Nomen epistemology a Iacobo Friderico Ferrier (1808–1864) philosopho Scotico Anglice excogitatum est.[4]
Hoc in commentario, et latissime in epistemologia, genus scientiae usitate disceptum est logica propositionalis, etiam "scientia quod" appellatum, notio quae a "scientia quomodo" et "scientia per familiaritatem" distinguenda est. Exempli gratia: in mathematica, scitur quod 2 + 2 = 4, sed est scientia quomodo addere duos numeros et scire personam (e.g., se), locum (e.g., sui locus natalis), rem (e.g., automobilia), vel industriam (e.g., additio). Nonnulli philosophi putant esse distinctionem magni momenti inter "scientiam quod," "scientiam quomodo," et "scientiam per familiaritatem," quarum epistemologia praecipue primam curat.
Bertrandus Russell in libro Problems of Philosophy scientiam per descriptionem (genus scientiae quod) et scientiam per familiaritatem insigniter distinguit. Gilbertus Ryle saepe habetur in The Concept of Mind ('Notio mentis') distinctionem "scientiae quomodo" et "scientiae quod" vehementius dixisse. In Personal Knowledge, Michael Polanyi arguit "scientiam quomodo" et "scientiam quod" ad epistemologicam attingunt; per exemplum actionis hominis qui se librat cum birotam vehitur, subicit theoreticam physicae scientiam usum quomodo vehi substituere non posse, et scire quomodo ambo instituuntur et conduntur esse magni momenti. Haec positio necessario est positio Ryle, qui arguit non confiteri distinctionem "scientiae quod" et "scientiae quomodo" ad regressus vitiosos ducere.
Temporibus recentioribus, nonnulli epistemologi (Greco, Kvanvig, Sosa, Zagzebski) arguerunt epistemologiam proprietates hominum (h.e., virtutes intellectus) et non solum proprietates propositionum vel animorum propositionalium aestimandam esse.
Cogitatio est res mentis quae in cerebro fit. Cerebro enim instrumentis, sicut apparatu PET, inspecto solas vibratiunculas neuroelectricas percipimus. Sin autem suum quisque animum introspexerit, suam sentiet mentem cogitationum tamquam undis fluctuare, quo in cogitationum flumine varii sentiendi, cupiendi, cognoscendi, intellegendi, credendi, metuendi, arbitrandi momenta se invicem insequuntur. Ne dormientes quidem cogitatione liberi sumus, sed cogitationes etiam possumus ad aliquam rem finemve dirigere, in mente ordinatim disponere, et variis modis (loquendo, scribendo, pingendo, enumerando) repraesentare. 
Actus cogitandi in mente versatur, cum cogitata cogitatione nata e cogitante exeuntia animum vel conscientiam alterius cuiusdam hominis tangere possint. Cogitata sunt igitur cogitationes forma quadam externa praeditae, non solum neurales mentalesve res, sed potius cogitationum elocutiones vel, sensu latiore, significationes, quae sensus habent non iam a solo cogitante praeceptos sed communi potius consilio constitutos. Quae significationes dici, scribi, pingi, cani possunt. Quae omnia sunt cogitata forma symbolica induta.
Qui solus in suis modo cogitationibus versatur, circulo saepe vitioso facto unde profectus est revertitur. Iuvat igitur suas cum aliis hominibus communicare cogitationes quae, cum in medium prolatae aliorum cogitationes provocant, invicem novis momentis locupletatae vias antea non inventas iniri sinunt. Ne ipsi quidem cogitata nostra penitus cognovimus, antequam ea cum aliis communicavimus. Variae enim cogitatiuncularum imagines in mente fluctuant sine ordine disiectae, donec in aliquam formam redactae sunt. Itaque cogitationes communi conloquio productae tamquam aedificia sunt.
Liberi hominis est cogitata sua sine metu poenarum aliarumve sanctionum edicere. Itaque libertas cogitandi non modo res mentis complectitur, sed etiam ad cogitata cum aliis communicanda pertinet. In libera atque aperta re publica cives hac cogitandi ac loquendi libertate utuntur aut uti possunt, cum in clausa civitate a tyranno recta parrhesia sive loquendi fiducia populo absit. Notissimum ferme clausae civitatis exemplum a Georgio Orwell descriptum est libro 1984 inscripto. Hac in civitate factio quaedam arcana a Fratre Maiore recta efficaciter id agit, ut cogitandi libertas quam maxime deminuatur, et continuo cives observat animisque moderatur, ne quid clam quidem significare possint. Frater ille maior praesertim in "neolingua" (Newspeak) fingenda elaborat, qua cives non solum vetita edicere sed etiam vetita cogitare nequeant: hoc pacto crimina cogitationis esse peritura, cum uno tantum verbo unaquaeque res significanda circumscripte, omnibus omissis connotationibus significetur.
Orwell opere suo de totalitarismo praemonere voluit. Ex eo, quod ipse passus erat bello mundano secundo, eum de Stalinismo monere voluisse concludi potest, et quidem scimus librum 1984 in Unione Sovietica tum interdictum fuisse. Sunt etiam qui neolinguam cum politicae comitatis adfectatione comparent.[1] Comitas enim politica non solum ad bonos mores pertinet—nempe ad talem loquendi modum, quo usi quid dicant cogitant, ne quod cogitant dicant—sed etiam nova vocabula a periculosis connotationibus purgata creando impedire tendit, ne quis talibus quae inhumanae existimantur notionibus cogitare quidem possit.
Confucianismus est Sinensis ethices et philosophiae formula, quae ex doctrina Confucii (551 a.C.n.–479 a.C.n.), sapientis Sinensis, evoluta est. Etenim Confucianismus, de moralitate humana actioneque recta tractans, reapse est multiplex cogitationis moralis, socialis, civilis, philosophicae, iam quasi religiosum systema, quod culturam historiamque Asiae Orientalis magnopere movit.
Confucianismus religio publica nonnullarum Asiae Orientalis civitatum haberi potest, ubi administrationes aestimationes Confucianas amplificant. Culturae et civitates abs Confucianismo sic motae sunt Corea, Iaponia, Sina, et Vietnamia; etiam terra praecipue a populo Han constituta, potissimum Singapura et Taivania.
Primae Confucianismi doctrinae educationem evolutionemque moralem cuiusque hominis vehementius dicunt, ut res publica a virtutibus, non a legibus coercentibus, gubernetur (Levinson & Christensen 2002:157).
Confucius fuit Sinensis sapiens et philosophus socialis, cuius doctrina multa saecula Asiam Orientalem movit; coniunctio autem inter Confucianismum et Confucium hominem est dubia. Suis notionibus dum vixit non late acceptis, ipse saepe conquestus est se non teneri ab ullis dominorum feudatoriorum. Sicut Buddha, Iesus, Socrates, et alii philosophi praestantes, Confucius scripta posteritati non reliquit; potius, habemus solum scripta recordationum, a suis discipulis et eorum discipulis tradita. Ulterius impeditur hic rerum status a "crematione librorum et humatione eruditorum." 
Transmissus ad saecula undevicensimum vicensimumque, Confucianismus praecipue deducitur de schola Neoconfucianisma, a Zhu Xi ducta, qui Confucianismum tempore Domus Song et inferiorum domuum refecit. Neoconfucianismus notiones Buddhistas Taoistasque cum exstantibus notionibis Confucianis miscuit ut plenius metaphysicarum systema conformet. Eo tempore, multae Confucianismi scholae se contra Buddhista Taoistaque fidei formulas professae sunt.
Confucianismus electus est ab Han Wudi Imperatore (141 a.C.n.–86 a.C.n.) ut is, eius systemate politicale utens, civitatem Sinensem melius administraret. Etsi doctrina Confuciana per Domum Tang vim amisit, ea principalis Sinae orthodoxia duo millennia mansit, usque ad saeculum vicensimum. In plurimis Sinae regionibus iam superfuit donec ab emendantibus philosophis Sinenses oppugnata esset, qui eam habebant "praemodernum" cogitationis signum et impedimentum Sinensi "renovationi". Ad extremum, per Sinae Tumultu Culturae (Anglice Cultural Revolution), ea per vim oppressa est. Nihilominus, post huius tumultus finem, Confucianismus in Sina redintegratus est, et eius studium et disceptatio increbruerunt.
Gravis Confucianismi notio est quod regi, ut alios gubernet, primum necesse est se gubernare. Virtus regis ipsius, satis evoluta, beneficentiam per regnum permovet. Haec notio amplius excolitur in Magna Eruditione, et cum Taoismi notione wúwèi (無為, simpliciter 无为) arte conectitur: minus rex facit, plus fit. Rex, "medius punctus tranquillus," circa quem regnum movetur, omnia apte versare sinit, necessitatemque partium summae ordinatarum vitat. "Virtute gubernare," inquit Confucius, "est Stellae Polaris simile, quae in sua statione permanet dum sescentae stellae eam salutant" (Analecta 2.1). Haec sententia priscas shamanismi persuasiones fortasse repetit, sicut rex ut axis qui caelum, homines, terramque copulat; Sinica enim littera pro 'rex' (王 wáng) hos tres orbis terrarum gradus ab linea unica coniunctos monstrat. Alterna opinio est hanc sententiam adhiberi a ministris et decurionibus ut optimatum libidines deterreant quae ceteroquin populo noceant.
Tempore Domus Han (ca. 206 a.C.n.–220 p.C.n.), Confucianismus factus est ideologia civitatis Sinensis. Quisque urbs oppidumve cui fuit sedes administrationis templum Confucio dicatum aedificavit, ubi administratores caerimonias temperabant ut ei decus esset. Haec spatia, in quibus homines Confucium et eius discipulos colebant, appellata sunt templa litterarum (文庙 wénmiào). Intus aderat mensa sola, ante quam cultores genibus rite nitebantur. A lateribus templi saepe erat bibliotheca, ubi "cultores litterarum" de libris canonicis disserebant (Bellinger).
Confucianismus alto quorumdam librorum canonicorum studio innititur: codicum appellatorum Quinque Classicorum (Shi Jing 詩經, Shu Jing 書經, Li Ji 禮記, Chun Qiu 春秋, Yi Jing 易經) et Quattuor Librorum (Ratiocinantium colloquia 論語, Magnae Scientiae 大學, Medium Sempiternum 中庸, et Mencius 孟子).
Sunt in lingua Sinica nonnulla Confucianismi nomina:
)
Societas, vel societas humana, est grex hominum qui inter se per coniunctiones continuas coniunguntur, vel magnus grex socialis qui eandem terram geographicam vel virtualem, sub eadem auctoritate civili et regnantibus culturae exspectationibus, partiuntur. Societates humanae designantur per exemplaria coniunctionum (coniunctiones sociales) inter singulos qui in cultura institutionibusque distinctis intersunt; quaelibet societas summa talium coniunctionum inter sua membra constituentia describi potest. In scientiis socialibus, maior societas saepe in subgregibus exemplaria stratificationis vel hierarchiae dominatus monstrat.
Quia societas est conlaborativa, ea pati potest ut sua membra modis qui aliter (ut singuli) non fieri possint proficiant; metae singulorum et multitudinis ergo distingui et considerari possunt, vel saepe eaedem inveniuntur.
Societas etiam in hominibus concordibus consistere potest, qui vitam ad suam normam cultumque maiore societate circumdati administrant. Hanc societatem quidam nonnumquam subculturam appellant, quod vocabulum latissime in criminologia in usu habetur.
Societas latius describi potest infrastructura oeconomica, socialis, vel industrialis, quae ex variis singulorum congeriebus constat. Membra societatis variis ex gregibus ethnicis oriri possunt. Societas potest esse separatus grex ethnicus, sicut Saxones; natio-civitas, sicut Bhutan; vel latior grex culturalis, sicut societas Occidentalis. Verbum societatis etiam ad organizatam hominum consociationem voluntariam pro consilio religioso, benevolenti, culturali, scientifico, patriotico, vel alio spectare potest. Societas praeterea, quamquam potius per metaphoram, organismum socialem, sicut colonia formicarum, vel quodlibet adgregatum cooperativum?, sicut in nonnullis formulationibus intellegentiae artificialis significare potest.
Vocabulum societatis ex nomine substantivo socio deducitur et ad describendum vinculum vel interactionem inter eos qui amici vel saltem urbani sint adhibetur. Nomen etiam ad totam humanitatem (ad societatem generalem) spectare potest, quamquam ei qui in reliquos eorum societatis homines inimici vel inurbani hoc sensu sunt antisociales appellari possunt. Apud Adamum Smith legimus: societas "inter homines varios, sicut inter mercatores varios, eius utilitatis causa nulla dilectione aut adfectione intercedente constare potest, dummodo omnes sibi temperent quominus iniurias inter se committant."[1]
Sensu consociationi proprio, societas est corpus singulorum finibus functionalis utilitatis mutuae circumscriptorum, inter quos sunt identitas? civitatis? vel culturae, solidaritas socialis, lingua, organizatio hierarchica, et aliae proprietates.
Democratia[1] (-ae, fem.) (Graece: δημοκρατία, ex  δῆμος 'populus' + κρατία 'imperium'[2]) est modus reipublicae regendae vel forma administrationis quo potestas gubernandi ex populo nascitur, aut recto referendo (democratia recta) aut per legatos a populo electos (democratia repraesentativa).[3] Nomen factum est medio saeculo quinto a.C.n. ad significanda systemata politica quae tum in aliquibus civitatibus Graecis exstabant, insigniter Athenis post tumultum popularem anno 508 a.C.n.[4] Quamquam nulla definitio democratiae ab omnibus accipitur,[5] aequalitas libertasque ut graves democratiae proprietates ex antiquo tempore agnoscuntur.[6] Haec principia poscunt omnes cives esse aequales ante legem et eis aeque esse aditus ad potestatem. Exempli gratia, in democratia repraesentativa, omne suffragium pondus idem habet, nullae angustiae pertinere possunt ad quemvis qui fieri legatus vult, et libertas civium a iuribus legitimis confirmatur quae ipsa a constitutione usitate proteguntur.[7][8]
Hoc est principium democratiae: "Quod omnes tangit, ab omnibus comprobetur."
Benedictus de Spinoza definivit in Tractatu Politico: "XVII. Hoc ius, quod multitudinis potentia definitur, Imperium appellari solet. Atque hoc is absolute tenet, qui curam Reipublicae ex communi consensu habet, nempe iura statuendi, interpretandi, et abolendi, urbes muniendi, de bello, et pace decernendi, etc. Quod si haec cura ad Concilium pertineat, quod ex communi multitudine componitur, tum Imperium Democratia appellatur, si autem ex quibusdam tantum selectis, Aristocratia, et si denique Reipublicae cura, et consequenter imperium penes unum sit, tum monarchia appellatur."[9]
Socialismus[1][2] est theoria oeconomica et civilis quae suadet dominium publicum vel commune et conlectivam? viarum productionis adlocationisque bonorum administrationem.[3][4][5] In oeconomico systemate socialistico, productio a libera operariorum consociatione efficitur ut aestimatio usus ad maximum directe fiat (contra indirectam productionem ab aestimatione permutationis ad maximum facta), per consilium oeconomicum arbitriorum de conlocationibus pecuniae, distributione aestimationis additae, et modo productionis.[6] Socialismus igitur est copia ordinum socialium oeconomicorum in post-monetario calculationis systemate condita, sicut moneta in tempore conditum, tempus laboris, unitates energiae, vel calculatio in genere.[7] 
Ioannes Jaurès socialista Gallicus de socialismo et lingua Latina in sermone Latine habito dixit: "Nec mihi displicet ad res hodiernas Latinum usurpasse sermonem, quando in hoc sermone et ius humanum antiquae philosophiae moralis, expressum sit, et Christiana fraternitas suspiraverit ac cecinerit, et ille Latinus sermo hodie adhuc solus sit omnium populorum universus et communis sermo et sic universali socialismo conveniat. Ita Latinus sermo isti integrali socialismo, quem Benedictus Malon descripsit, conformis est, in eo socialismum non quasi exiguam factionem sed quasi ipsam humanitatem, videmus; et sub specie humanitatis et aeternitatis socialismus adspicitur." [8]
Philosophi Marxisti et non-Marxisti consentiunt socialismum se evolvisse contra hodiernum capitalismum industrialem, sed discrepat inter eos de natura socialismi capitalismique coniunctionis. Hoc in contextu,? verbum socialismi adhibitum est ut significaret motum civilem, philosophiam civilem, et opinabilem societatis formam quam hi motus conficere intendunt. Evenit ut in contextu? civili, socialismus spectet ad consilia vel proposita a socialisticis organizationibus et factionibus politicis ad societatem socialisticam conficiendam promota. Exampla sunt motus socialistici a luctationis classium vel concitatione revolutionaria designati,
vel motus socialistici cum conlegiis opificum conecti, et cum variis "activismi" socialis formis—quorum exemplorum omnia nullam coniunctionem cum socialismo sicut systema socio-oeconomicum vel modus productionis monstrant.
Pecunia est generale solvendi instrumentum et divitiarum forma, qua omnes utuntur et quam omnes fere cupiunt ideo quod vitam suam in tuto collocare volunt, aut quod ad omnis generis merces emendas exarserunt. Pecunia etiam mensura valoris et debitum et notatio ratiocinatoria est, quae quidem definitiones iam ad oeconomian nationalem pertinent. Aliud est pecunia in usu et experientia cotidiana, aliud in studiis oeconomicis. Haec commentatio plerumque ad rationem oeconomiae nationalis revocabitur. Pauci enim sunt, qui pecuniam non cognoverint; sed naturam et essentiam pecuniae definire oeconomicorum est. 
Duae sunt principales pecuniae notiones, quarum una metallistica, altera chartalistica est. Qui metallismo favent, credunt pecuniam in metallo nobili, aut in nummis aureis argenteisve, aut saltem in chartis his permutabilibus consistere. Metallismo coniuncta est etiam historia coniecturalis pecuniae ab Adamo Smith narrata, a Carolo Menger et Stanleio Jevons continuata, atque in omnibus fere artis oeconomicae libris nec non in compluribus commentariis interretialibus pecuniam tractantibus fideliter repetita. Qua de causa notio metallistica etiam "vulgaris" et "orthodoxa" appellatur. 
Qui chartalismo favent, ii animadvertunt historiam illam coniecturalem cum veritate historica et testimoniis anthropologicis discrepare. Censent pecuniam in debito vel solutione prorogativa consistere, et nummos unam tantum neque unicam quidem substantiam pecuniae esse: nihil interesse, pecunia qua forma quave substantia sit, dum homo homini fidem habere possit. Pecunia metallistica corpus valoris est, pecunia chartalistica index valoris. Doctrina chartalistica monet plurimas civitates suam habere pecuniam propriam suamque argentariam centralem summamque tributorum civibus imponendorum potestatem. Civitati, quae pecunias suas suo iure administrat, omnia tributa et vectigalia et cetera expensa solvenda sunt pecunia propria, quam argentaria centralis in usum paravit. Dubium non est, quin omnium liberarum et modernarum civitatum administratio pecuniaria chartalismo congruat. Qua de causa chartalismus vulgo etiam doctrina pecuniaria moderna (breviter MMT[1]) appellari potest. 
Constat pecuniam a pecu deductum esse. Quam derivationem iam Varro (ling. 5.92) succincte proposuit: "pecuniosus a pecunia magna, pecunia a pecu, a pastoribus enim horum vocabulorum origo," nam (5.95) "in pecore pecunia tum pastoribus consistebat," tamquam pecu solvendi instrumenti vice functum esset. Quod usu venisse re vera non videtur, quamquam haec etymologia popularis ubique repetitur et refertur. Constat quidem pecūniam (et pecūlium) aliquo modo a pecū deductum esse, sed, num pecu semper et ab initio 'pecus' significaverit, in dubium provocatum est ab Aemilio Benveniste, qui probabiliter dixit PIE *peḱu initio 'bona mobilia privata' significasse:[2] quem sensum deinde aliquot locis terminis angustioribus (q.s. 'pecus; ovis') circumscriptum esse. Quae conclusio praeter linguam Latinam in linguarum Indoiranicarum et Germanicarum testimonio positum est. 
Vocabulum Vedicum paśu (< PIE *peḱu) satis constat non solum minus (sicut oves) et maius pecus (sicut boves et equos) sed etiam servos (velut "pecus bipes") complecti. De vita pastorum hic agitur, quorum bona mobilia in quadripedibus et bipedibus constabant. In lingua Latina nec pecūlium 'bona mobilia servi' nec pecūnia ullo modo ad pecora pertinere videtur. Quod ad linguas Germanicas attinet, sola Theod.alt.ant. verbum fihu praebet, quod 'pecus' significat. E contra Goth. faihu divitias et pecuniam indicat, et ex Nord.ant. gangandi fé apparet verbum fé eo ipso non pecus, sed potius "euntem rem" significare, sicut Graec. πρόβατον initio rem progredientem et postea tantum pecus indicavit. Etiam in lingua Anglica antiqua féoh saepius bona mobilia, pecuniam, divitias, sed per exeptionem tantum pecus significat (cf. nunc fee 'merces'). Condicio rerum supra adumbrata aequari potest cum verbo mediaevali q.e. capitale ('debitae pecuniae caput'), a quo verba Anglica chattel 'bona mobilia' et cattle 'pecus' profecta sunt; a capitale etiam Hisp. caudal 'bona, divitiae'. Constat igitur significatum 'bona mobilia' interdum in 'pecus' mutatum esse, cum mutatio inversa intestata sit. 
Ergo pecunia antiquissimis temporibus non divitias pecuarias sed potius quamlibet rem mobilem interno quodam valore praeditam significasse videtur — fortasse vere rem tam dignam, quae dis sacrificaretur, ut ait Festus: "pecunia sacrificium fieri dicebatur cum fruges fructusque offerebantur, quia ex his rebus constant quam nunc pecuniam dicimus" (245.59). Ergo si pecunia primo fuit res ad sacrificium praebita eiusdemque valoris mensura,[3] facilis fuit ad vitam profanam transitus. Itaque Varro (ling. 5.175) in notionem pecuniae etiam dotem, arrabonem, corollarium, mercedem (nec non debitum) includit. Denique Iulius Paulus iuris consultus (ineunte saeculo III) dixit pecuniam non solum nummos sed vero omnes res complecti: "Pecuniae verbum non solum numeratam pecuniam complectitur, verum omnem omnino pecuniam, hoc est omnia corpora: nam corpora quoque pecuniae appellatione contineri nemo est qui ambiget" (Digesta 50.16.178). 
Historia pecuniae cum omnibus suis partibus cohaerens primum narrata est ab Adamo Smith, oeconomico Scotico. Quae narratio a Carolo Menger, oeconomicoo Austriaco, et Williamo Stanley Jevons, oeconomico Britannico, continuata et aucta est, atque in plurimis artis oeconomicae libris repetita. Smith principium duxit a libero homine oeconomico, qui suae utilitati serviret cuique mercium permutandarum inclinatio in mente insita esset. Itaque apud homines in statu naturae viventes ratio oeconomica ex mercium permutatione constitit, quae etiam separationem operum et eorundem distributionem peperit. 
At oeconomiae in permutatione constanti multa erant impedimenta. Fieri enim potuit, ut parum contingeret venditori, ut in talem incideret emptorem, qui rem satis bonam offerret. Etiamsi vendendi et emendi voluntates convenerint, differentia mercium obesse potuit. Si quis puta venum dare vellet bovem, quem alter sale aut lacte permutare vellet, oportebat salem ad instar valoris bovis accipere (Smith 1776: 21). Sal quidem in cellam reponi potuit, sed lac ad instar valoris bovis nullo modo reservari posset. Itaque "vendibilitas" mercis (Menger 1871) in utilitate, bonitate, copia idonea, proprietatum mutabilitate constare videtur. Omnes merces iisdem condicionibus permutari non potuerunt. Jevons (1875: 5) etiam dixit pretiorum indices in eiusmodi mercatu immani difficultate habitos esse, quod uniuscuiusque mercis cum aliis mercibus rationes singillatim indicandae essent. 
Quibus ex impedimentis, ut in hac historia coniecturali narratur, nata est voluntas talem eligendi mercem, quae qualibet alia merce sine cura permutari posset. Quae pecunia mercalis etiam bona constantia esse debebat, ut ab actoribus oeconomicis permutandarum mercium rationes in longius temporis spatium existimari possent. Itaque dixit Menger pecuniam mercalem natam esse, cum usque plures actores oeconomici mallent suam mercem in primis sale, frumento aliave merce communiter accepta permutare. Pecunia mercalis praesertim instrumentum permutationis erat, ex quo alii status, sicut mensura valoris, orti sunt. 
Demum metalla nobilia electa sunt, quae pecuniae vice fungerentur.[4] Quam notionem Iosephus Schumpeter (1954: 62-64) metallismum nuncupavit. Aurum et argentum cum aliis tum his rebus ceteras merces constantes superavit:[5] 
At Adam Smith ita narrare pergit: Homines oeconomicos suo commodo consulentes omni tempore molitos esse se invicem fraudare metallicae pecuniae aliquid vilius miscendo. Etiam dubium fuisse metallum expendere, quod metiendi instrumenta saepe parum exacta essent.[6] 
Deinde exstitit res publica, quae qualitatem pecuniae mercalis custodiret. Nummi enim publice signabantur eo consilio ut omnes confidere possent eam qua utebantur pecuniam germanam esse. Pecunia signata etiam publica dici potest, nam nummis signatis res publica (qualiscumque fuerit) germanitatem pecuniae praestitit. Paulatim quidem pro pecunia metallica substitui coepta est pecunia chartacea. Ubi territorii alicuius actoribus oeconomicis persuasum esset, argentarium quendam eum esse, qui summam in pecunia chartacea quam divulgavit indicatam iussu posset et vellet auro aut argento solvere, pecunia chartacea facta est instar pecuniae metallicae.[7] Itaque in hac narratione ortus pecuniae chartaceae et ortus argentariorum negotii concurrerunt. Jevons autem putat pecuniam chartaceam ortam esse idcirco quod pondus pecuniae metallicae, quominus mercationes permagnae efficerentur, obstaret.
Historia pecuniae ab Adamo Smith narrata in omnibus fere artis oeconomicae libris variatim repetitur. Narratio ipsa, quamquam speciem fide dignam habet, a veritate ab anthropologis et gestorum oeconomicorum scriptoribus reperta discrepare videtur. Narratio enim vulgaris his in propositis constat: 
Constat quidem iam antiquos putasse commercium pecunia factum ex permuatione originem traxisse. Quod iam Plato in Politia (II 369c-371e) adseverat. Etiam Iulius Paulus  in libro XXXIII commentariorum suorum ad edictum dicit:
Narratio vulgaris, quamquam valde bene sibi constat et quidem in habitum mathematicum figurata est,[9] nihil nisi phantasia diserta est, nam Carolus Polanyi, anthropologus et oeconomicorum gestorum scriptor, in libro quem The Great Transformation (1944) inscripsit, mores et tempora antecedentia "transformationi magnae," sive origini oeconomiae mercatoriae, tractat, nempe eadem tempora, quorum homines Adam Smith descripsit singulares suo arbitrio agentes suoque commodo consulentes, qui permutationi omni tempore interessent. Non permutandi et possidendi cupiditatem sed potius statum socialem tuendi voluntatem hominibus insitam esse concludit Polanyi. Tria principia esse dixit fructus dispensantia et greges sociales ordinantia. Quae sunt haec: 
Constat haec principia non solum apud Polanyi sed apud alios quoque anthropologos et historicos inveniri. Apud populos antiquissimos permutationes factae sunt, non quidem inter homines singulos sed inter gentes et nationes. Praeterea formae permutationis non erant mercatoriae. Quomodo enim permutatio rerum consuetudines sociales adficeret et mutaret, maximi momenti ducebatur. Gravissima permutationis forma  donum habebatur.[10] Oeconomia doni non in oblati et quaesiti principiis consistebat sed ceteris in consuetudinibus socialibus. Itaque permutationes, quas in oeconomia doni factas esse constat, reciprocitatis et redistributionis rationibus parebant. Paeterea ex studiis anthropologicis cognovimus nationes archaicas, iam antequam mercatus magni facti essent, mercali usas esse pecunia. Quodsi pecunia mercalis in usu communi fuit in oeconomia doni et in permutatione iisdem condicionibus facta, non est, cur dicatur esse creata pecunia mercalis, qua mercatus commercialis (qui nondum erat) facilior et efficacior fieret. Siquidem pecunia mercalis ipsi mercatui antecessit, nihil fuisse videtur, quod efficacius et facilius reddi potuit. Eventa permutationis in anthropologorum studiis saepe describuntur commotione et fraudatione plena fuisse.[11] Sed fuerunt etiam nationes inter quas permutatio pacate conficiebatur, quo factum est, ut, fide utrimque facta, eventa permutationis repeti, et res etiam per fidem emi possent.
Narratio vulgaris de tractandae pecuniae efficientia agit: ex mercalium pecuniarum multitudine nummos metallicos (aureos, argenteos) electos esse; deinde pecuniam chartaceam pro nummis substitutam esse, quod efficacius esset; denique positis rei argentariae princpiis historiam debiti coepisse, quod recepto per fidem debito efficacius esset suscepta magna inire. Quam historiam coniecturalem constat male, ut supra demonstratum est, cum veritate studiis anthropologicis patefacta cohaerere. 
Narratio vulgaris ab Alfredo Mitchell Innes, legato et oeconomico Britannico, in quaestionem vocata est duabus symbolis in The Banking Law Journal (1913-1914) editis. Dixit enim Smithium, conatum narrationem suam confirmare, errores graves commisisse. Hoc ex Smithio exemplum deprompsit: vicum quendam Scoticum clavis, et alium vicum in Terra Nova situm gado siccato usos esse pecunia. At fefellit Smithium, secundum Mitchell-Innes, in vico Scotico clavos a clavificibus tantum et in vico Terranovano gados siccatos a solis piscatoribus adhibitos esse ad faciendam mercaturam. Clavifices enim et piscatores alimenta et materiam rudem utrique ex mercatoribus debito paraverant. Itaque debita sua antea contracta rependebant clavis et gadis, quos acceptos mercatores deinde testabantur. Smithium, cum clavos et gados pecuniae vice functos esse crederet, re vera debitum per fidem factum repperisse, quamvis non cognovisset. 
Etiam de macellario, pistore et braxatore narravit Smith, quorum desideria in rebus permutandis parum inter se congruebant. Macellario enim satis superque erat carnis, ad quam emendam pistor et braxator parati erant ea quidem condicione, ut carnem pane cervisiave permutare possent. Sed macellario iam panis et cervisiae satis erat. Itaque nec pistori nec braxatori eo tempore quicquam erat, quod macellario offerrent. Quo factum est, ut permutatio alimentorum fieri non posset. Secundum Smithium, actores oeconomici difficultates huiuscemodi ita solvere solebant, ut suam mercem tali, quam plurimi aucuparentur, merce permutare inciperent. Smithio contra dixit Mitchell-Innes: talem, quam imaginaretur Smith, optimum petentium permutationum continuationem non posse ad expediendam mercaturam conducere. Itaque Mitchell-Innes alteram difficultatis a Smithio indicatae solutionem proposuit, quam actores illos oeconomicos maximam mercaturae efficientiam persecutos sua sponte invenire oportuisset. Pistor enim et braxator, etsi merces idoneas eo ipso tempore non haberent, nihilo minus macellario polliceri potuerunt, se semper rogatu panem cervisiamve daturos ad instar valoris acceptae carnis. Quae cum ita essent, macellario creditori facto licuit permutationem alimentorum producere ad tempus, quo copia panis aut cervisiae deficere inciperet. Qua de causa hoc fieri potuit? Quia macellarius et pistor et braxator mutuam inter se fiduciam habebant. Si quis credebat aliquos alios ex vicinitate pane cervisiave egere, fieri potuit, ut suas merces venderet macellario, qui invicem debitum suum hac transactione factum solvit syngraphis quas ex pistore et braxatore acceperat. Itaque ex syngraphis, quibus pistor et braxator sui cuiusque debiti solutionem prolliciti sunt, facta est pecunia in vico valens, quae in mercatu etiam diutinum circuitum habere potuit, antequam aliquis syngrapham, quam sibi paraverat, pane apud pistorem aut cervisia apud braxatorem permutavit. 
Hoc igitur demonstravit Mitchell-Innes, nullam, si alius alii fidem haberet, fuisse causam, cur instrumentum permutationis in usum reciperent; syngrapham simplicem momento permutationis creandam satis esse ad faciendam permutationem. In oeconomia Smithiana nullus locus vacat ad fide et debito ordinandam permutationem. Quia actores oeconomici a Smithio mente concepti suo tantum commodo consulunt, numquam aliis permutationis participibus fidem facere possunt. Itaque sunt qui dicant narrationem Smithianam exemplo esse oeconomiae fide carentis.[12] Cum enim nemo vicino suo fidem habere posset, debito per fidem facto nullus erat locus. Mitchell Innes non solum in quaestionem vocavit auctoritatem narrationis vulgaris, sed etiam demonstrare contendit, rem oeconomicam et pecuniariam re vera in fide et debito consistere et semper constitisse.
Constat oeconomiae Babylonicae et Graeco-Romanae radices in aëneae aetatis Mesopotamia esse.[13] Primae enim res oeconomicae in debitis fide factis consistentes ex sodaliciis templaribus Sumericis anno circiter 3500 a.C.n. ortae sunt.[14] Sodalicia templaria ex hominibus multis officiis incumbentibus — sicut ex agricolis, artificibus, pastoribus — constiterunt, qui omnes reciprocitatis et redistributionis principia observabant. Quae sodalicia victum praestabant omnibus membris suis. Quibus enim cotidie hordeum ad instar certi ponderis (sicli) rependebant, quod in tabulas templi perscribebatur. Messe facta agricolae debita sua templo per annum contracta rependebant hordeo aliisve rebus approbatis ut capris aut supellectilibus. Siclus argenteus, quippe quo frumentum ponderaretur, etiam elementum rei creditoriae factum est, sed argentum vix umquam in permutationibus ad templum pertinentibus adhibitum est, nam res rationaria satis erat, quae rationes inter debitorem et creditorem disponeret. Ergo argentum non erat nisi nominalis et abstracta valoris mensura, ad quam ceterarum mercium valores referebantur.
Mycenaei templa non habuisse videntur. Pro templari fuit palatalis oeconomia redistributiva, cuius opus illi simile fuisse videtur.[15] Permulti artifices in palatiis versabantur, et quidquid ad usum omnium pararetur, diligenter ad tabulas referebatur. Neque Ilias neque Odyssea, epica illa carmina Homero adscripta, pecuniae mentionem faciunt. At tamen Carolus Menger, quippe cum aliquot locis Homericis boves proferantur mensura valoris,[16] mercaturam putavit multum factitatam esse in mundo Homerico. Ratione enim metallistica ex mensura valoris concludit boves etiam in solutum adhibitos esse. Quae quidem conclusio non recta esse videtur.[17] In Il. 6.234-236 (ubi Glaucus arma sua centum boves valentia armis Diomedis novem boves valentibus permutat) de permutatione donorum agitur; in Od. 1.429-431 (ubi Laertes olim Eurycleam servam opibus suis emens pretium viginti boum dederat) de pretio viginti boves valenti (ἐεικοσάβοια), non de viginti bubus Euryclea permutatis agitur. Ex pretio in boves denominato non potest concludi boves in solutum adihitos esse. Facile enim est intellectu, electos esse boves, in quos pretia denominarentur, nam boves quidem ad sacrificia deorum dari solebant.[18]   
Primi nummi editi esse videntur saeculo VII a.C.n. in regione occidentali Asiae Minoris.[19] Quippe cum valor substantialis horum nummorum electrinorum incertus esset, opus erat signo, quo valor conventionalis confirmaretur. Phidon, rex Argorum, nummos argenteos circa annum 700 a.C.n. cudendos curavit, et Croesus, rex Lydiae, primos aureos inter annos 560 et 546 a.C.n..[20] Etiam nummus aureus Ying Yuan signatus est in Sina saeculo sexto aut quinto a.C.n.[21] 
Sunt qui narrationem vulgarem secuti putent nummos a negotiatoribus aut argentariis aliquibus inventos esse ad levandam inefficacia mercaturam. Quod quidem veri simile non est. Nummi enim veterrimi in ea regione, ubi editi sunt, remanserunt. Ex quo concludi potest nummos illos ad commercium externum non adhibitos esse.[22] Constat nummos signatos non negotiatiorum sed potius civitatis aut regis auctoritate editos esse, ut in solutum darentur et acciperentur. Ita enim civitas (polis), cum nummos iurisdictionis suae adhiberi stipulata est, qualitatem nummorum in solutum acceptorum pro certo habere potuit. Praeterea pecuniae ex nihilo creatione (senioratico) uti potuit.[23] 
Constat nummos signatos apud antiquos internum (argenteum, electrinum) habuisse valorem, qui tamen minor esset quam valor lege sanctus.[24] Auctoritas continua huiusmodi nummorum valore promercali carentium fiducia sustinetur, verum haec quaestio exoritur, unde exsistat illa fiducia. Sunt qui de regeneratione quadam memetica agi putent: istud solvendi instrumentum mihi placet, quia aliis quoque placet.[25] Sed non satis est hanc causam interponere, nam hic de iurisdictione rei publicae agitur. Cur igitur cives regimini rei operam navantes volebant in solutum accipere signatas metalli particulas titulo viliores, quarum utilitas in eo tantum posita erat, ut easdem regimini civitatis in solutum dare possent? Certe ideo quod illi, qui particulas illas metallicas in solutum acceperint, invicem, cum opus erit, easdem civitati persolvere lege cogentur. Ita enim regimen rerum, cum nummos a se tantum editos in solutum acceperit et dederit, eumque usum lege sanxerit, valorem conventionalem monetae suae praestabit.[26] Fiducia auctoritatis nummorum in fide signo habita consistebat. Quo enim signo (i.e. rex aut aliud regimen publicum) redemptionem nummorum — non solum conditionalem sed mandatoriam — pollicetur, ut ex decreto monetario Athenarum saeculo IV a.C.n. exeunte facto apparet.[27] 
Ergo nummi ultro citro in regione auctoritatis suae commeabant: a re publica editrice in solutum accepti ad cives, milites, ministros publicos emanantes, et iterum ad rem publicam refluentes in compensationem multarum, portoriorum, vectigalium. Sed nummi etiam inter cives commeabant: ex civibus nummatioribus, rei publicae nihil debentibus, ad cives parum nummatos, rei publicae aliquid debentes. Quo commeatu mercatus permutationis necessario natus est. Exactio tributorum imperii Romani exemplo est:[28] tributarios, si nummos in solutum dare debebant, mercibus et ministeriis vendendis nummos requisitos obtinere oportebat; deinde persolutis tributis oportebat illos merces et ministeria etiam plura vendere, ut nummos quibus alias tributa solverent, adquirerent. Quo commeatu pecuniarum mercatus mercium quasi ultro geniti sunt, et tota oeconomia civitatis ad rationem monetariam informata est. Etiam oeconomias mediaevales et, recenti tempore, coloniales eodem fere modo ad habitum monetariam informatas esse constat: civitates enim aut regimina coloniarum, cum flagitabant, ut rustici in solutum tributorum nummos darent, eadem opera eos coegerunt in mercatum se conferre frumenta vendituros, ut autarcia oeconomica amissa tributa solvere possent.[29] Athenis autem non rustici sed divites praedii possessores coacti sunt in mercatum prodire, ut pecuniam ad liturgias suppeditarent. 
Sunt qui dicant pecuniam signatam sive monetam republica autrice creatam esse,[30] sed vix ita, ut constitutio rei publicae primo fuisset, et deinde separatim nummorum in usum receptio. Immo recte dicere videntur qui rem publicam (polin) et pecuniam signatam eodem processu constitutas esse censent.[31] Mundo ab Homero depicto defuerunt ministeria regia, exactio tributorum, iudicia publica.[32] E mundo Homerico ad polin Athenarum progressum talem fuisse constat, in quo constitutio rei publicae ad creationem monetae et creatio monetae ad constitutionem rei publicae multum contulerint. 'Nummus' Graece νόμισμα dicitur, quod nomen iam eo ipso rem publicam redolet, nam a lege (q.e. νόμος) deductum est.  
Ex antiquitate Mesopotamiae apparet creditorias et debitorias res aliquot milibus annorum nummis et chartis antecessisse. Etiam in Aegypto et in antiquissimis Sinarum civitatibus secundo millennio a.C.n. variae res creditoriae in usu erant. Item in nationibus primitivis merces debitis permutatas esse constat.[33] Quae cum ita sint, vulgaris de origine pecuniae narratio verum non esse potest. 
Pecunia in nummis et chartis argentariis consistere intellegi solet. Quod facile comprehendi potest, namque ambae materiales, publicae et cotidianae sunt. Nummi non solum conventionalem vel nominalem sed etiam internum vel "intrinsecum" habent valorem, quam ob rem, si animi iudicium sequaris, nummi reapse tamquam merces instrumenta permutationis sunt.[34] Tantaque in nummis fuit gravitas, quae rationem metallisticam narrationemque vulgarem proferret.[35] Usus enim nummorum a mercium permutatione profectus esse intellegitur: deinde pecuniam metallicam, quippe quae certas virtutes praestantiores haberet, electam et designatam esse generale instrumentum permutationis, neutrale et praesens. 
In studiis ad historiam oeconomiae pertinentibus saepe nummorum memoratur interni et nominalis valoris imparilitas. Constat rem oeconomicam Romanam saeculo III in summo fuisse discrimine.[36] Causae multiplices erant, sed deminutio ponderis et portionis auri vix fuit causa maxima, nam, si rationem sequamur, nihil obstat, quin nummi, quamvis nullum internum valorem habeant, pecuniae fiduciariae vice fungi possint.[37] Potius tempora tumultuosa rei publicae impedierunt, quominus fides signo pecuniae fiduciariae adhiberetur. Pecuniae in regione suae iurisdictionis non ponderabantur sed numerabantur.[38]
Quid sibi voluerint qui nummos signare coeperunt ambiguum est. Metallismi fautores signum illud putant fuisse fidem a cusore datam, auri portionem nummi in aequo esse pollicito. At tamen ad omnia pertinet, quod publica nummi nota signum debitionis erat.[39] Signo enim praedito nomine et insigni editoris hoc promittitur: cuilibet nummum possidenti merces ad instar valoris nominalis ab editore redditum iri. In oeconomia enim pecuniaria editor vel emissor nummorum debitoris loco est, cum is, qui nummos habeat, creditoris loco sit.[40]  
Pecunia debitionem significat. Quod vel etiam evidentius apparet ex chartis argentariis et electronicis solvendi instrumentis. Denique omnia opera oeconomiae pecuniariae ad exsolvenda debitum et fidem referuntur.[41] Cum quidem apud omnes stabilis penitusque insita opinio sit, pecuniam mercem esse et in nummis chartisque consistere, facile non est in vita cotidiana hoc agnoscere, debita ab omnibus aliquid ementibus re vera continuo contrahi et solvi. 
Constat valorem nominalem nummorum vix umquam valori reali (id est, ponderi metalli quod contineant) respondisse. Praeterea nummi eadem nota impressi compositione inter se differebant. Iam in antiquissimis nummis Lydiis electrinis portio auri inter 40 et 60 % variat. Eiusmodi fere varietas etiam Graecorum et Romanorum nummorum fuit. Itaque concludendum est, nummos non valoris interni praestandi causa signatos esse.  
Ut iam antea diximus, cum actores oeconomici pecunia mercali utentes mutua inter se fiducia careant, merx merce semper permutatur. Non solum hodie, sed etiam ante et praeter nummos signatos debita inter actores oeconomicos contracta praesertim apud argentarios soluta sunt et solvuntur. Sin autem debitiones repraesentata pecunia solvuntur, pro argentaria res publica solutricis munere fungitur. Etiam antea diximus polin Graecam una cum pecunia signata crevisse.[42] Iam vero Georgius Knapp, oeconomicus Germanicus et auctor chartalismi, ineunte saeculo XX originem pecuniae modernae a re publica traxit.[43] Recentiores autem chartalistae, sicut Larry Randall Wray, oeconomicus Americanus postkeynesianus etiam vehementius dixit pecuniam publicam imprimis ex tributis civibus impositis natam esse.[44] Civitas enim, cum quamlibet operam facit tributariam, omnes cives sibi ita obligare potest, ut tributa quae civibus imposuerit sua tantum moneta exsolvi sinat. Qua ex pecunia publica evadit solvendi instrumentum omnibus adprobandum, quo omnibus civibus necessario opus est. Qua de causa cives mercaturam exercentes pecuniam publicam in solutum accipere parati sunt. Praeter pecuniam publicam sunt aliae quoque rationes debitoriae. Re vera plurimae rationes debitoriae inter singulares actores contrahuntur, quae apud argentarios exsolvi solent. Nihilo minus generalis unitas pecuniaria moneta civitatis esse solet, qua diversarum mercium pretia definiuntur. Pecunia publica ultimum solutionis instrumentum est.
De hierarchia pecuniaria praesertim oeconomici postkeyneasiani proximis decenniis disseruerunt. Dicit inter alios Hyman Minsky quemlibet creare posse pecuniam: sed arduum esse aliis persuadere, ut ea pecunia utantur.[45] Maximi igitur ponderis fides est. Si negotia inter emptorem (debitorem) et venditorem (creditorem) transigenda argentariae mandantur, necesse est, ut fides inter argentariam et clientes sit. Consentiunt enim clientes argentariae ad accipiendam pecuniam ab argentaria emissam arbitrati se ipsos postea eandem pecuniam in solutum dare atque accipere posse. Sin autem transactiones pecuniariae inter argentarias fiunt, non iam de fide sed potius de aequabilitate agitur. Itaque transactiones inter argentarias faciendae cum tertia parte solventur. Hodie transactiones inter argentarias factae in rationibus argentariae centralis solvuntur moneta civitatis, nam civitas aut argentaria centralis a civitate legata ultima solutrix est. Cum etiam aliae omnes transactiones moneta civitatis fiant, sequitur, ut moneta (vel syngrapha civitatis) in fastigio hierarchiae pecuniariae sit. Constat hunc principatum monetae civitatis ex eo emanare, quod civitas omnes facere valeat tributarios. Quo fit, ut omnibus civibus necesse sit monetam civitatis obtinere et possidere.[46]
Consociatio Civitatum Petroleum Exportantium,[1] sed brevius OPEC,[2] est sodalicium (Anglice: cartel) duodecim civitatum: Aequatoris, Algeriae, Angolae, Arabiae Saudianae, Iraniae, Iraquiae, Cuvaiti, Libyae, Nigeriae, Quatariae, Phylarchiarum Arabicarum Confoederationis, et Venetiolae. Quae organizatio Bagdati die 14 Septembris 1960 constituta est.
Sodalicium sedem Vindobonae post annum 1965 habet.[3]
Abortus[2] vel abortio[3] vel abruptio graviditatis[4] est finis graviditatis immatura, per amotionem vel expulsionem embryonis ex utero ante viabilitatem? effecta, quod eius mortem consequitur vel efficit.[5] Abortus aut casu accidere potest propter morborum implicationes per graviditatem, aut induci potest in hominibus et aliis speciebus. In graviditatibus humanis, abortus inductus, ut sanitas mulieris gravidae conservaretur, abortus therapeuticus appellatur, dum ob omnes alias causas animo non solum extirpandi sed etiam mactandi fetum abortum electivum sive aborticidium ac embryoctonia appellatur et in plurimis terris lege prohibetur. In nonnullis linguis nomen sicut abortus saepissime ad abortum graviditatis inductum refert, dum abortus spontaneus aliis vocabulis aliquando appellatur, sicut malparto Hispanice et miscarriage Anglice.
Abortum,[6] aborsus,[7] aborsio,[8] abortium,[8]  examblosis,[9][10] exambloma,[8]  ectroma.[11]
Lingua Graeca (apud antiquos ἑλληνικὴ γλῶττα hellenice glotta sive ἑλληνικὴ γλῶσσα, Neograece ελληνική γλώσσα hellenice glossa) est lingua Indoeuropaea, quae proprius huius familiae ramus est. Lingua Graeca antiqua, quae adhuc in scholis docetur, et Lingua Graeca hodierna, qua Graeci hodie utuntur, sunt gradus eiusdem linguae.
Lingua Graeca iam 3400 annis longius scribi consuetum est. Cultui humano civilique Europae Graeci antiqui lapidem primarium posuerunt. Litterae, philosophia, scientia lingua Graeca natae sunt. Praecipua litterarum opera, inter quae Ilias et Odyssea, tragoediae Aeschyli, Sophoclis, et Euripidis, scripta Platonis Aristotelisque, et Novum Testamentum, Graece scripta sunt. Imperio Byzantino florente, litterae Graecae iam colebantur. Scriptores praeterea Graeci aetatis praesentis quoque, ut Constantinus Cabaphes, Nicolaus Cazantzaces, Odysseus Elytes, historiam litterarum linguaeque Graecarum pergunt.
Linguae hodiernae permulta vocabula e lingua Graeca receperunt, inter quae technologia, philosophia, musica, et nova inventa suis consuetudinibus adaptaverunt, velut phraseologia (Theodisce Phraseologie, Francice phraséologie, Italice fraseologia). Amplitudo vocabularii Graeci, e variis dialectis stylisque locupletata per multa saecula, locutionem Anglicam comprobat The Greeks had a word for it ("rei nomen dederunt iam Graeci").
Circa 13 084 490 hominum linguam Graecam habent patrium sermonem, quorum circa 10 700 000 incolarum Graeciae sunt.[1]
Lingua Graeca ad familiam Indoeuropaeam pertinet. Num fuerit cognatio cum Lingua Macedonica antiqua, pro certo decerni non potest, quod reliquiae huius linguae sunt minimae. Sunt qui linguam Macedonicam dialectum Graecam fuisse censeant.
Linguae proximae fortasse sunt Lingua Armenica et Lingua Albanica; ambo coniecturae viis quantitativis fulciuntur.[2] Lingua Sanscrita et Lingua Avestana quoque proximae sunt linguae Graecae. Omnes hae linguae habent augmentum verborum temporum praeteritorum; in omnibus consonantes laryngeales in initio verbi (ante consonantem) vocales fiunt; omnes participium medio-passivum elemento -meno- faciunt.[3]
Lingua Neograeca pars est linguarum Balcanicarum, quae, licet origine non sint propinquae, ob varias similitudines Sprachbund habentur. ("Sprachbund" est verbum Theodiscum quod 'coniunctio linguarum' significat.) E Medio Aevo, Graeca, Albanica, Bulgarica, Serbica, Croatica, Bosnica, Romanica linguae hodiernae inter se adfecerunt ut sonus, syntaxis, morphologia similiores fiant.[4]
Lingua Proto-Graeca (ca. a 2000 a.C.n.) est varietas linguae Graecae, quam scripta non attestantur, sed origo omnium varietatum posteriorum esse putatur. Multi studiosi linguam Graecam a familia linguarum Indoeuropaearum millennio tertio separatam esse coniciunt. Antecessores gentium Graecarum millennio secundo ineunte Graeciam invaserunt, forsitan aliae gentes aliis temporibus. Ex tunc in Graecia usus linguae Graecae ad hunc diem non intermissus est. Ibi Proto-Graeci in incolas culturae altae inciderunt quos Pelasgos vocaverunt. Quorum lingua, verisimiliter non Indoeuropaea, ignota est, sed tamquam substratum in lingua Graeca attestari potest, ad quod multa verba (e.g., θάλασσα 'mare' et νῆσος 'insula') et nomina locorum (e.g., Κόρινθος 'Corinthus' et Παρνασσός 'Parnassus') attribuuntur. Praeterea alia lingua Indoeuropaea ignota, quae forsitan Illyricae exstinctae propinqua erat, aliquid momenti ad linguam Graecam habuit.
Lingua Graeca Mycenaea (ca. 1600 a.C.n.–1100 a.C.n.) 
Lingua Graeca antiqua sive classica (ca. 800 a.C.n.–300 a.C.n.) cum dialectis: Aeolica, Arcado-Cypria, Ionico-Attica, Dorica atque lingua Homerica.
Hoc tempore lingua primum litteris Graecis, a Phoeniciis deductis, scriptum est. Prima scripta quae exstant sunt inscriptio Dipyli et
inscriptio in cotula quae se pateram Nestoris appellat.
Lingua Graeca antiqua communis (Graece διάλεκτος κοινή) (ca. 300 a.C.n.–300 p.C.n.)
Lingua Graeca Media sive mediaevalis sive byzantina (ca. 300–1453)
Lingua Neograeca sive Lingua Graeca moderna (Νέα Ελληνικά sive Νεοελληνική) cum dialectis septentrionibus et meridionalibus (ab anno 1453)
Iam antiquitate linguae Graecae erat diglossia, scilicet uno tempore usus varietatis cottidianae (imprimis in loquendo) et alterius, quae linguam Graecam classicam imitabatur quaeque in scribendo adhibebatur. Haec diglosssia Novo Aevo renata est: hinc erat lingua Graeca Demotica sive vulgaris, illinc Catharevusa, lingua Graeca "pura" et emendata, saeculo undevicesimo ineunte ab Adamantio Corae creata, quae lingua publica Graeciae fuit a libertate vindicata usque ad annum 1976. Anno 1976, binos annos post libertatem rei publicae restitutam, pro Catharevusa lingua Neograeca communis (Νεοελληνική κοινή), quae est sermo demotica (Δημοτική) cum quibusdam proprietatibus e Catharevusa oriundis, in linguam publicam electa et diglossia finita est.
Mutationes sonorum quae linguam Graecam e proto-Indoeuropaea fecerunt hae sunt:[5]
Lingua Graeca "communis" dicta aetate Hellenistica crevit, cum plures mutationes sonorum factae sunt. Vocales ει, ι, η nunc eundem sonum habent, i; ε et αι e sonum faciunt; οι et υ sonum y (vel ü) faciunt. Consonantes quae olim aspirationem habuerunt nunc fricativae sunt: φ sonum f facit, θ sonum th anglice, χ sonum ch Theodisce. Consonantes β, δ, γ fricativae sonorae fiunt (in IPA v, ð, ɣ). Hi soni iam hodie in lingua moderna manent.[6]
Ordo verborum in enuntiatione liber est in lingua antiqua. 
Nomina tria genera habent et nominativo, genetivo, dativo, accusativo, vocativo declinantur. 
Verba temporalia, sicut in lingua Latina, personam, numerum, tempus, modum, genus habent. Tempora sunt praesens, imperfectum, futurum, perfectum; praetereaque plusquamperfectum et futurum perfectum. Aoristus aspectus grammaticus est, qui etiam temporis vice fungitur. Modi finiti sunt indicativus, imperativus, coniunctivus, optativus; modi non finiti sunt infinitivus et participium, quorum verba Graeca antiqua decem habent. Genera verbi sunt activum et passivum, sicut in lingua Latina, et tertium genus medium, quo actionem verbi ad subiectum referri indicatur. Personae tres: prima (ego), secunda (tu), tertia (hic). Numeri sunt singularis et pluralis. In lingua Homerica et postea in aliquot locutionibus etiam dualis adhibetur ad duo subiecta indicanda.
Numerus dualis et modus optativus cum tempore exstincti sunt.
Lingua Neograeca pauciores casus habet, casu dativo mortuo, pauciora tempora, quod verba auxiliaria saepius adhibentur.
Abecedarium Graecum e Phoenicio octavo fere saeculo ortum est. Pluribus abecedariis, quae inter se plus minusve distulerunt, urbes Graecae usae sunt. Saeculo quarto a.C.n. ineunte, abecedarium classicum dictum Athenis acceptum est, deinde aliis urbibus.
Grammatica[1] est scientia et ars recte loquendi scribendique, quae in linguarum praeceptis regulisque consistit, subdisciplinas phonologiam, morphologiam, syntaximque complectens, quae usum recte loquendi docent, errores linguae describunt, formas vocabulorum explicant, et partes orationis linguae regulasque verborum componendorum demonstrant.
Inter omnes linguas mundi quae per saecula floruerunt, paucae ad certam rationis normam grammaticam pervenerunt scriptam. Omnes autem linguae semper certa ordinis elementa immutata ostenderunt, quae coniunctim grammaticam descriptivam constituere permittunt. 
Magnum linguisticae opus et munus est linguarum notarum formas describere omnes, ut deinde grammaticae generalis theoria elaboretur.[2]
Sonorum scientia in tres partes dividitur, phoneticam phonologiam orthophoniamque.
Phoneticam a phonologia discerni oportet. Phonetica linguam concipit ut principalium systema sonorum, qui phonemata Graece Latineque vocantur (Graece φώνημα). Phonetica phonemata inspicit sicut formas sonoras extra communicationem. Phoneticae sunt duae partes, altera phonatio vel fabricatio phonematum, altera acustica vel phonematum auditu perceptio.[3]
Quomodo vocabilia signa, quae phonemata nominantur, inter se componantur ut vocabula sententiaeque orationis fiant et quemadmodum homines eiusdem humanitatis culturae oratione tamquam via communicationis uti possint in phonologia quaeritur.[3]
Orthophonia, quae ad linguae pronuntiationem emendandam spectat, phoneticae phonologiaeque studium usu et tractatione concludit. Orthophonia id studet ut vocalium tenorem recte emittatur, syllabas accurate exsecentur accentusque magnitudinem indicetur. Exempli gratia, cantillatio (Arabica, Hebraïca, vel Buddhica) ratio et via necessaria est ad rectam orationum comprehensionem semanticam. Itaque cantor, qui in cultura Iudaica hazzan nominatur, antequam scriptum sacrum sollemniter recitat se ipse admovet cum ad syllabas (havarot הברוֹת) discernendas accentusque (neguina נגינה) certis in locis disponendis, tum praecipue ad signa syntactica, quae teamim (טעמים) nominantur, cantillanda. Quapropter hazzan (vel muezzin in cultura Arabica) recitationem suam ad praecepta orthophoniae quam accuratissime applicat.[4]
Omne linguae vocabulum ut ad sententiam accommodetur in formas variabiles et invariabiles induitur. A grammaticae scholasticis illarum theoria formarum morphologia nominatur. Morphologiae nomen e lingua Graeca etymologice ducitur (μορφή forma, λόγος 'argumentum'). In lingua Graeca verbum et nomen tamquam duae partes orationis a temporibus Aristotelis usque ad tempora hodierna[5] distinguuntur. In morphologia Latina vocabula in tres partes orationis dividuntur: verba, nomina, et invariabilia vocabula.[6]. 
In morphologia, quae est secunda pars grammaticae, quattuor concepta singillatim tractantur: morphemata, tractus grammaticales, instrumentum grammaticae sive vocabula utilia, et lexes.[7] (hoc ultimum conceptum verba et nomina comprehendit).
Fundamentum linguisticae morphologiae morphema nominatur. Sicut phonema etiam morphema sonabile est elementum, sed a phonemate eo diiudicatur quod morphema semanticam significationem habet. Gallicus linguista emeritus Andreas Martinet (1908-1999) morphema ab monemate diiungit (morphème et monème gallice dicuntur).[8]
Tractus grammaticalis indicat certam proprietatem cuiusdam vocabuli. Exempli gratia, genus, numerus, persona, functio, modus, vox, aspectus, et tempus octo tractus grammatici sunt linguae Hebraïcae quorum significatio et usus in syntaxe Hebraïca investigantur.[9] Morphemata quibus varii illorum tractuum grammaticalium manifestantur in morphologia diligenter examinantur.
In morphologia etiam formatio partium grammaticalium seu verborum utilium describitur velut eorum verborum et partium quae a doctis grammaticae Latinae praepositiones nominantur[10]. Quorum verborum exempla sunt morphemata haec: ab, ad, post. Morphema -que est pars quae enclitica appellatur.
Nomen substantivum in linguistica est quaelibet ex innumerabilibus vocibus in magna et aperta categoria lexicali cuius voces possunt esse vox principalis in subiecto clausae, obiectum verbi, vel obiectum praepositionis.[11]
Pronomen est dictum quod in loco nominis (pro nomine) ponitur. Linguae Latinae sunt pronomina personalia et pronomina demonstrativa.
Verborum species sunt formae, modi, coniugationes, genera, et tempora. Aspectus est categoria coniugationis verbi qui indicat, utrum perfectus an imperfectus sit actus, eventus vel status qui a verbo designatur.
Syntaxis (Graece: σύνταξις 'ordo, dispositio'[12][13]) est ea pars grammaticae quae quemadmodum propositiones in sententiis et sententias in orationibus vel sermonibus collocentur describit.[12] Propositio vocabulorum est coniunctio. Grammaticae docti studium propositionum in duas partes dividunt. Una in parte singulae functiones describuntur vocabulorum singulorum, altera in parte rationes considerantur quibus vocabula inter se colligari possint. Ita in grammatica functionum syntaxis ab rationum syntaxe distinguitur.[14].
Litterae (-arum, f.) sunt artes scriptoriae quae in formam librorum, epistularum multasque alias formas redactae vel docendi vel delectandi causa in medium proferuntur. Duae principales litterarum classes distinguuntur: fictio et non-fictio?.
Multi sunt auctores qui Latine scribebant, notissimi eorum:
Architectura · Ars · Artes liberales · Bellae artes · Cinematographia · Musica · Litterae · Photographia · Poësis · Saltatio · Sculptura
Natura alicuius est essentia vel ingenium rei. Exempli gratia carmen Lucretii, cuius titulus De Rerum Natura est, de elementis mundi tractat, quae sunt qualia et quomodo. Sensu strictiore "natura" naturam mundi significat, praecipue naturam telluris omniumque rerum, quas homines non fecerint; hoc sensu verbum culturae oppositum est. Historia naturalis ea scientia, quae de natura, tractat est.
Modus, quo homines conceptum naturae cogitaverunt, in variis temporibus locisque saepe mutatus est. Ad generaliter loquendum modi duo sunt, quibus natura cogitata est:
Secundum haec iudicia, natura totum universum comprehendit, quod ab multis hominibus creatio dei vel deorum esse putatur. Philosophi sive theologi scholastici de natura naturante (creatore deo) et natura naturata (mundo creato) disseruerunt.
De ambiguitate naturae, et magnae omnium rerum matris simulque novercae, apud scriptores antiquos legimus. E. g.: 
Lectu certe etiam ea digna sunt, quae Lucretius epicum carmen suum de rerum natura incipiens stilo hymnographico in prooemio libri primi de Venere dea quasi naturae naturatae matre scripsit.[3]
Res orbitales
Res physicae
Mars[1] (-artis, m.; symbolus: ) est quartus a Sole planeta systematis solaris, ex Marte, belli deo Romanorum, iam a Romanis ipsis sic appellatus. "Stella ignea"[2] et "planeta ruber"[3] nuncupatur propter fulvum aspectum e Terra visum, quod magna ex parte ex oxido ferri constat.
Mars, planeta telluster, tenuem atmosphaeram et montes igniferos, valles, solitudines, cacuminaque glacialia polaria habet, nec non plures formas superficiales et crateres inlisu asteroidum factos. Olympus, altissimus mons systematis solaris, in Marte situs est, et Valles Marineris, systema vallium longissimum latissimumque. Dies Martius est diei Telluris similis, 24.622962 horas longus, sed annus, 686.96 dierum Telluris, est multo longior.
Usque ad primum Marineris 4 supervolatum anni 1965 scientifici aquam liquidam in planeta exsistere opinabantur. Quae in periodicarum lucidorum obscurorum terrenorum variationum observationibus, praecipue in latitudinibus polaribus, fulciebantur, maria continentesque esse videbantur; aliqui observatores striationes longas obscurasque inrigationis canales aquae liquidae explanabant. Sed postea demonstratum est ista lineamenta revera non exsistere, sed illusiones opticas esse. Etiamnunc veri simile putatur inter omnes nostri Systematis Solaris planetas, Tellure excepta, in Marte locum aquae liquidae vel etiam vitae primitivae praeberi.
Mars hodie hospitio tres functionales orbitantes naviculas siderales accipit: Martiam Odysseam (Anglice Mars Odyssey), Martium Expressum (Anglice Mars Express), et Martium Recognitivum Orbitatrum (Anglice Mars Reconnaissance Orbiter). Superficies duorum Martiae Explorationis Vagatrorum domus etiam est, Spiritus (Anglice Spirit) et Opportunitatis (Anglice Opportunity). Geologica indicia haec et praecedentibus missionibus collecta antea amplum aquarium tegmen habuisse suggerunt, dum observationes parvos geyzerianos aquae fluxus evenisse recentibus annis et indicant. NASAe Martii Globalis Inspectri (Anglice Mars Global Surveyor) observationes indicium ut septemtrionalis polaris gelidi strati partes recesserint offerunt.
Mars duas lunas, Phobon et Deimon, parvas et forma irregulares habet quae probabiliter capti asteroides sunt, 5261 Eurekae, Martii asteroidis Troiani, similes. Nudo oculo e Tellure Mars observari potest. Cuius magnitudo apparens –2,9, nitorem solum Venere, Luna et Sole superatum, consequitur, quamquam multa per anni tempora Iuppiter fulgidior Marte nudo oculo apparere potest.
Mars Tellurici radii dimidium et solum decimam massae partem habet, minus densus, sed area superficialis solum parum minus quam tota Telluricae siccae terrae area. Dum Mars Mercurio amplior massiviorque est, Mercurius maiorem densitatem habet. Quod parum fortiorem vim gravitationalem Mercurii in superficie facit. Ruber aut malosinensis Martiae superficiei aspectus oxido ferri (III), vulgo haematiti aut robigini cognito, causatur.
Orbitales secundum observationes et secundum Martiorum meteoritorum collectionis examinationem, Martia superficies basalte ante omnia composita apparet. Aliquod indicium Martiae superficiei portionem silicosam divitiorem typico basalte esse, et Telluricorum andesiticorum saxorum similem posse suggerit; nihilominus, hae observationes silicoso crystallo explanari etiam possunt. Pleraque Martia superficies penitus tenuis oxidi ferrei (III) pulveris cuius concordia talci eadem est tegitur.
Etsi intrinsecum campum magneticum non habet, observationes planetarii corticis partes magnetizatas esse monstrant. Hic magnetice susceptibilium mineralium palaeomagnetismus proprietates alternantium taeniarum in Telluricis oceanicis solis inventarum persimiles habet. Doctrina, anno 1999 vulgata et Octobri mense anni 2005 iterum investigata (Martio Globali Inspectro adiuvante), harum taeniarum opera tectonica laminarum in Marte quattuor centum milia annorum abhinc antequam planetarium dynamon operari desineret (et, sic, campum magneticum) demonstrat.
Hodierna planetariorum intestinorum exemplaria nuclearem regionem circa 1480 chiliometrorum (920 milia passuum) radium, praecipue e ferro cum circa 15 aut 17 centesimis sulfuris consistentem implicant. Hic ferrosulfurosus nucleum partim fluidum est, et bis leviorum elementorum concentrationem[4] quam Telluricum nucleum habet. Nucleum silicatoso strato circumdatur quod tectonicorum vulcanicorumque lineamentorum aliquae, hodie apparenter inactiva, formabat. Media planetarii corticis tenuitas circa 50 chiliometra (31 milia passuum) est, cum maxima tenuitas 125 chiliometra (78 milia passuum).
Martia geologica historia varias in epochas dividi potest, sed secutae praecipuae sunt:
Aqua liquida in Martia superficie ob praesentem parvam atmosphaericam pressionem nequit, sed aquarium gelu abundat, cum duobus polaribus stratis ample gelidis. Martio anni 2007, NASA ut aquarii gelu volumen in meridiano polari strato gelido, si confaretur, 11 metra (36 pedes) altitudinem totius planetariae superficiei tegendae sufficeret nuntiavit.
Valde plurimae aquae summae sub Martia tenue cryosphaera inlaqueari putantur, quae solum liberari possunt cum cortex percutitur propter actionem vulcanicam. Maxima liquidae aquae liberatio evenisse cum Valles Marineris praecoce in Martia historia formaret putatur. Satis aqua liberata est ut fluviales valles per planetam formatae sint. Minus sed recentius eiusdem generis eventus accidit cum Cerberi Fossarum chasma 5 milionibus annorum abhinc apertum est, congelatum gelidum mare ceterum in Elysio planitia conspicuum relinquens.
Recentius magna Martii Orbitatri Photomachinae resolutio in Martium Globale Inspectrum (Anglice Mars Global Surveyor) picturas valde plus singula de liquida super Martia superficie aqua dantes cepit. Licet aliquae gigantes canales diluviosi et coniuctum arboreum influentium reticulum in Marte inventa sint, minoris scalae structurae non sunt quae diluviosarum aquarum originem explanarent. Meteorologi processus eas denudavisse suggessere, fluviales valles antiqua lineamenta esse indicantes. Maioris resolutionis observationes de navicula siderali velut Martio Globali Inspectro pauca lineamentorum centa per crateris angustiarumque parietes Telluricorum aquariae siccationis effluvialium torrentium similia saltem et revelavit. Aquariae effluviales torrentes in superis meridianis hemisphaerii terris et e regione Aequatoris locari solent; omnia 30º latitudines contra polum sunt.
Particulatim conspicuo exemplo (vide imaginem) duae photographiae, sex annos seorsum captae, in Marte effluvialem torrentem monstrant adeo quod nova sediminis deposita esse videatur. Michael Meyer, NASAe Martiae Explorationis Programmati (Anglice NASA’s Mars Exploratio Program) dux scientista, ut solum cum multo liquidae aquae contento materiae fluxus talia reliquii specimen coloremque producere posset arguit. An sit aqua e praecipitatione, subterranea, aliove fonte, an non aperta quaestio manet.
Quomodolibet alternativae ornationes suggestae sunt, possibilitatem ut deposita congelato dioxido carbonii vel super Martia superficie pulveris motu causentur includentes.
Additionale indicium ut liquida aqua olim super Martia superficie fuerit e quibusdam mineralibus velut haematite et goethite, quae ambo in aquae praesentia formarentur, detectione venit.
Quamquam potius propter Lunae tabulam memorentur, Iohannes Heinrichus Maedler et Guillermus Beer primi "areographi" fuerunt, ut pleraque Martia lineamenta permanentia essent instituentes et planetariae rotationis periodum determinantes semel in perpetuum incipere. Anno 1840, Maedler decem observationis annos coniunxit et primam Martis tabulam delineavit. Pro nominando variis iniquitatibus, Beer Maedlerque eas cum litteris designavere; (Sinus Meridiani) sic cum a apparebat.
Hodie, in Marte lineamenta e numerosis fontibus nominantur. Magnae albedinis lineamenta antiquiorum nominum aliquae servant, sed plurima ad hodierna accommodantur ut novas de lineamentorum natura notitias reflectent. Verbi gratia, "Nix Olympica" "Olympus mons" facta est.
Martius aequator sua rotatione definitur, sed Primi Meridiani locatio denota est, sicut in Tellure (Grenovici), arbitrarii puncti electi ope. Maedler et Beer lineam anno 1830 suis primis Martis tabulis selegere. Postquam navicula sideralis Mariner 9 extensam Martiam effigiem anno 1972 instrueret, parvus crater (postea nominatus Airy-0, in Sinu Meridiani situs, definitioni 0.0º longitudinem cum originali selectione competendum electus est.
Quia Mars oceanos non habet et proinde ergo non "planum maritimum," elevatio zerum superficiei sive gravitatis mediae superficies et seligenda fuit. Altitudo zerum altitudine qua 610.5 Pa (6.105 mbar) atmosphaericae pressionis sunt definitur. Quae aquae puncto triplici respondet et circa 0.6 centesimae plani maritimi superficialis pressionis in Tellure.
Martiae topographiae dichotomia conspicua est: septemtrionales planitiae lavae fluxibus complanata terris superis, antiquis impactibus perforatis crateribusque impletis, opponuntur. Martia superficies, secundum de Tellure observationem, ita in duo regionum genera, cum dissimile albedine dividitur. Pallidiores planitiae pulvere et arena a fulvis ferreis oxidis divitibus tectae Martii ‘continentes’ semel putati sunt et velut Arabia Terra aut Amazonis Planitia nominati sunt. Obscura lineamenta maria putata sunt, quamobrem eorum nomina mare Erythraeum, mare Sirenum, et Aurorae sinus. Syrtis Maior est obscurissimum lineamentum de Tellure visum.
Olympus mons vulcanus scutarius, cum 26 chiliometra altissimus notus mons in Systemate Solari. Extinctus mons ignivomus vasta in regione Tharside superiori, aliquot alios amplos vulcanos continente. Ter montis Everestii altitudo comparative solum 8848 chiliometrorum surgens est.
Mars et craterum impactus numero signatur: 43 000 craterum summa cum diametro 5 chiliometrorum aut maiore inventa est. Quorum latissimus Helladis impactus profunditas est, lucidae albedinis lineamentum clare de Tellure aspectabile. Causa minoris Martiae massae, probabilitas ut obiectum cum planeta collidat circa dimidium quam in Tellure est. Attamen, Mars asteroidum balteorum propius locatur, ergo auctam occasionem ut istius fontis materiis percutiatur habet. Mars et verisimile ut brevi periodo cometibus percutiatur est, id est, qui in Iovis orbita iacent. Adhuc cum his rebus, valde minus crateres in Marte cum Luna comparato sunt quia Martia atmosphaera contra parva meteora protectionem instruit. Aliquot crateres morphologiam solum, meteoro impingente, humidum fuisse suggerentem habent.
Latae angustiae, Valles Marineris, etiam Agathadaemon in antiquis canalium tabulis nominatae, 4000 chiliometra longae et 7 chiliometra profundae sunt. Vallis Marineris longitudo pro Europae longitudine est et per quintam Martiae circumferentiae partem patet. Comparative, Magnae Angustiae in Terrae solum 446 chiliometra latae et circa 2 chiliometra profundae sunt. Valles Marineris formata est Tharsis regionis distentione, quae crustam in Vallis Marineris regione labefactavit; cui subiungitur angustiae quae Ma'adim vallis appellantur (Ma’adim Hebraicum est nomen Martis). Circa 700 chiliometra latae et denuo valde maiores quam Magnae Angustiae, 20 km extensae et in aliquibus locis 2 chiliometra profundae, sunt. Possibile ut Ma’adim Vallis cum liquida aqua in praeterito inundaretur.
Martiae Odysseae (Anglice Mars Odyssey) orbitatrum septem possibiles speluncarum introitus in Arsiae montis ignivomi lateribus revelavit. Speluncae, Dena, Chloe, Wendy, Annie, Abbey, Nikki et Jeanne ex inventorum amatis nominatae, "septem sorores" una notae sunt. Cavearum introitus de 100 metris ad 252 metra latitudinis metiuntur et saltem de 73 ad 96 metra profunditatis creduntur. Quia lux plerarumque cavernarum solum non assequitur, ut valde profundius quam supra aestimata pateant et subter superficie amplificetur verisimile est. Dena exceptio una est, nam sola aspectabilis est et 130 metra profunditatis metitur. Istarum cavernarum intestina a micrometeoroidibus, a perviolacea radiatione, a solaribus eruptionibus et a magna particularum planetariam superficiem pyrobolantium energia possibiliter proteguntur. Aliqui investigatores hac protectione speluncas originem aquae liquidae vel esse vel fieri opinantur, ubi signa vitae possint inveniri.
Mars duo perennia strata polaria gelida habet: septentrionale in Plano Boreali et meridianum in Plano Australi.
Mars magnetosphaeram 4 billionibus annorum abhinc amisit, ergo ventus solaris directe cum Martia ionosphaera interagunt, atmosphaeram tenuiorem alioquin quam si de externa lamina atomos spoliaret esset manens. Ambo Martium Globale Inspectrum et Martium Expressum (Anglice Mars Global Surveyor et Mars Express) istas ionizatas particulas atmosphaericas coniuncte spatium post Martem effugientes detexerunt. 
Cum atmosphaera Martia tenuior sit, pressio atmosphaerica in superficie circiter inter 30 pascales (0.03 kPa) in Olympo monte et 1155 Pa (1.155 kPa) in Hellade Planitia variat, media pressione in superficie 600 pascalium (0,6kPa), quae minus quam 1 centesima superficialis pressionis in Tellure (101.3 kPa) est. Ad Martiam atmosphaeram aequivalens pressio altitudine 35 chiliometrorum super Tellurica superficie inveni potest. Atmosphaerica scalae altitudo circa 1 chiliometrum est, altior quam Tellurica 6 chiliometrorum ob minorem gravitatem.
Martia atmosphaera in 95 centesimis dioxidi carbonii, 3 centesimis nitrogenii, 1.6 centesimis argonis consistit et oxygenii et aquae vestigia continet. Atmosphaera omnino pulverulenta est, et pulverea particulata circa 1.5 µm per id Martio caelo ochrae colorem, de superficie viso, dans continet.
Nonnulli investigatores methanum in Martia atmosphaera cum concentratione circa 10 partium per bilionem voluminis detexisse asserunt. Quia methanum instabile gasium perviolacea radiatione ruptum est, typice in atmosphaera per circa 340 annos manens, sua in Marte praesentia planetarium gasii fontem esse (aut ultimis annorum centis fuisse) indicare posset. Vulcanica activitas, cometarum impactus, et in microorganismorum velut methanogenorum forma vitae exsistentia inter possibiles fontes sunt. Methanum haud biologicis processibus, aquam, dioxidum carbonii, et minerale olivinum qui in Marte communissimum esse scitur involventibus etiam produci posse demonstratum est.
Hieme polus uter continua in obscuritate iacet, dum superficies tantum frigescit ut 25-30% atmosphaerae in spissis dioxidi carbonii gelidis fragminibus quae gelu siccum condenset nominentur. Polis rursum Solari luci expositis, dioxidi carbonii gelu sublimatur, enormes ventos polos 400 km/h (250 m/s) veloces verrentes creans. Istae annuarum commutationum actiones ingentes pulveris aquariique vaporis acervos transportant, Telluricae similem pruina et latas cyrrhosas nubes tollentes. Aquarii gelu nubes “Opportunitate” vagatro (Anglice ‘’Opportunity’’) anno 2004 photographatae sunt.
Inter omnes planetas, anniversariae Martiae commutationes earum Telluricarum similiores sunt, ob persimiles amborum planetarum rotationalium axium inclinationes. Nihilominus, Martiarum commutationum mora circa Telluricarum duplum, quia Martia maior de Sole distantia Martium annum fere duo Telluricos annos durare facit. Martiae superficiales temperaturae de minimis circa –140º Celsianorum (–220º Fahrenheitanorum) polaribus hiemibus ad maximas amplius 20º C (70º F) aestatibus variant. Ampla temperaturarum variatio tenui atmosphaerae tantum Solarem calorem condere nequenti, parvae atmosphaericae pressioni, et parvae Martii soli thermicae inertiae debetur.
Si Mars Telluricae similem orbitam haberet, suae commutationes anniversariae Telluricarum similiores propter Telluricam similem axialem inclinationem essent. Nihil serius, comparative magna Martiae orbitae eccentricitas significantem effectum habet. Mars prope perihelion aestatem meridiano in hemisphaerio est et septentrionali hiemem, et prope aphelion hiemem in meridiano et aestatem in septentrionali est. Ergo, extremiores in hemisphaerio meridiano commutationes sunt et commutationes in septemtrionali suaviores sunt quam aliter casus esset. Aestivae temperaturae meridie 30º K formiores aequivalentibus aestivis septemtrione temperaturis possunt.
Mars etiam vastissimas in systemate solari pulvereas procellas habet. Quae de procella super parva regio ad giganteas procellas totum planetam tegentes variare possunt. Accidere solent cum Mars proximus Solis esset, et globalem temperaturam augere demonstratae sunt.
Polaria strata in ambobus polis praecipue in aquarium gelu consistunt. Attamen, gelu siccum suis superficiebus adest. Congelatum dioxidum carbonii (gelu siccum) in tenue lamina circa metrum crassa in septemtrionali strato solum septemtrionali hieme, dum meridianum stratum perenne gelus sicci tegmen octo metra crassum habet, acervatur. Septemtrionale polare stratum circa 1000 chiliometra septemtrionali Martia aestate diametrum habet, et circa 1,6 miliones chiliometrorum cubicorum gelu continet, quod si uniforme per stratum dilataretur, 2 chiliometrorum crassum esset. (Quod cum volumine 2.85 miliones cubicorum chiliometrorum Groenlandiae gelidae plagulae comparatur.) 350 chiliometrorum diametrum et 3 chiliometrorum tenuitas meridiano strato polari sunt. Totum gelidum volumen in meridiano strato polari cum adiacentibus in laminis depositis etiam 1,6 miliones cubicorum chiliometrorum aestimata sunt. Ambo polaria strata spirales fossas ostendunt, quae propter differentialem Solarem calefactionem, gelidam sublimationem et aquarii vaporis condensationem una, formari putantur. Ambo polaria strata contrahuntur et denuo augent secundum temperaturarum Martiarum commutationum fluctuationem.
Mars ferme proclivem orbitalem circa 9 centesimas eccentricitatis habet; aliorum planetarum in Systemate Solari, solum Mercurius maiorem eccentricitatem ostendit. Martia a Sole media distantia adumbratim 230 miliones chiliometrorum (1.5 UA) est et sua orbitalis periodus 687 (Telluricorum) dierum est. Dies Solaris in Marte solum leviter longior quam in Tellure est: 24 horae, 39 minuta, et 35,244 secunda. Martius annus 1.8809 Telluricis annis aut anno, 320 diebus et 18.2 horis aequalis est.
Martia axialis inclinatio 25.19 graduum est, quae Telluricae axialis inclinationis similis est. Consequenter, Mars commutationes anniversarias velut Telluricas habet, etsi in Marte duplum durant ob longiorem annum. Mars aphelion Iunio anni 2006 transivit et nunc Iunio anni 2007 perihelion praecipitat.
Sinistra imago comparationem inter Martem et Cererem, planetam nanum in Balteo Asteroidum, secundum de eclipticae polo observationem ostendit, dum dextera imago secundum de ascendente nodo observationem est. Orbitae segmenta sub ecliptica obscuriora colorantur. Perihelia (q) et aphelia (Q) pittacia cum proximi transitus die habent.
Mars duas pusillas naturales lunas, Phobon et Deimon, qui Martem proximi orbitant et capti asteroides putantur, habet.
Ambo satellites anno 1877 ab Asapho Hallo inventi sunt, et de proprietatibus Phobos (panico/metu) et Deimos (terrore/formidine) qui, in mythologia Graeca, suum patrem Area, belli deum, in proelium comitabantur, nominati sunt. Ares velut Mars Romanis cognoscitur.
De Martia superficie, Phobi et Deimi motus valde nostrae propriae Lunae dissimiles videntur. Phobos occidente oritur, et oriente occidit, et iuste in undecim horis denuo oritur. Deimos, qui iuste extra orbita synchrona est—ubi orbitalis periodus cum planetaria rotationis periodo competeret—velut exspectatur, oriente oritur sed lentissimus. Adhuc cum Deimi 30 horarum orbita, 2,7 dies ut occidente occidat, per lentum post Martiam rotationis casum, tardat, tunc iusti ut rursus oriatur.
Quia Phobi orbita infra synchronam altitudinem est, de planeta Marte vis aestuosa graduatim orbitam demittit.Intra 50 millionum annorum spatium seu Martia superficie collidet seu in anularia structura circa planetam tabescet.
Quomodo et quando Mars suas duas lunas ceperit bene non intelligitur. Ambae circulares orbitas, valde aequatoris proximas, habent quod captis obiectis inusitatissimum est. Phobi instabilis orbita relative recentem captionem monstrare videtur. Notum mechanema ut sine aere Mars solitarium asteroidem capiat non est, ergo tertium corpus involutum esse verisimile est; attamen, asteroides tam lati quam Phobos et Deimos rari sunt, et binarii etiam rarissimi, seorsum ab asteroide.
Hodierna habitabilitatis planetariae, mundi explicandae sustentandaeque vitae aptitudinis, intellectio planetis favet qui aquam liquidam in superficie habeant. Quod planetae orbitam in zona habitabili, quae Soli in praesenti Tellure occupatur, iacere requirit. Martia orbita dimidium unitatis astronomicae ultra hanc zonam est, et ergo aqua in superficie congelatur. Praeteriti liquidae aquae fluxus, verumtamen, planetarium habitandi potentiale demonstrant.
Magnetosphaerae absentia et extreme tenuis Martia atmosphaera maius duellum est: planeta paucam caloris transvectionem per superficiem, pauperem insulationem contra pyrobolorum coniectionem et ventum solarem, et haud sufficientem atmosphaericam pressionem ut aquam in forma liquida retineat habet. (Aqua, nihilominus, in gaseosum statum sublimatur.) Mars etiam paene, aut forsan tote, geologice mortuus est; vulcanicae actionis finis chemicorum mineraliumque inter planetariam superficiem intestinoque recyclatu detinuit.
Indicium planetam semel significative habitabiliorem fuisse quam hodie subicit, sed si organismi vivi unquam ibi exstiterit adhuc clarum non est. Vikinga speculatra (Anglice Viking) medio annorum 1970 decennio experimenta cuius propositum microorganismos in Martio solo in suis descensus locis detegere erat fecerunt et apparenter "positiva resultatus" habuere, temporali dioxidi carbonii producti in aquae nutrientiumque expositione incremento comprehenso. Attamen vitae hoc signum serius ab aliquot scientificis disputatum est, continua disceptatione facta, cum Gilberto Levino NASAe scientista Vikingum vitam invenisse posse asserere. Nunc trigenariorum Vikingi datorum "reanalysis," hodiernae extremophilarum vitae formarum notitiae luci, Vikingi probationes satis "sophisticatas" istis vitae formis detegendis non esse subiecit. Probationes adhuc (hypotheticam) vitae formam necavisse possent.
In Johnson Space Center laboratorio, composita organica in meteorito ALH84001 inventa sunt, quod de Marte venisse supponitur. Ista priscis vitae formis in Marte exstantibus deponi antequam meteoritum in spatium meteori collisione abiceretur et in Tellurem in 15 milionum annorum itinere mitteretur conclusere. Interea parvae methani, et formaldehydi nuper Martis orbitatris detecti summae ambae levia signa vitae esse adfirmant, quia istae particulae rapide Martia in atmosphaera solverentur. Ista composita vulcanicis aut geologicis viis velut serpentinizatione repleri possibile est.
Navicularum sideralium duodecades, inclusis orbitatris, descensoriis, et vagatris, Martem missae sunt Confoederatione Sovietica, NASA, Europa, et Iaponia ad investiganda planetaria superficiem, clima, et geologiam.
Circiter duae partes omnium navicularum ad Martem destinatarum modo vel aliter defecerunt antequam missionem complerent aut adhuc inciperent. Dum hic magnus infortunii index technicis problematibus ascribi potest, satis vicissim defecerunt aut communicationes amiserunt ob causas ignotas quibus quaeruntur aliae explanationes. Exempla inter Tellurem et Martem "Triangulum Bermudanum," Martiam exsecrationem, aut adhuc NASAe magnae morae iocum, "Magnum Galacticum Phantasma" ad Martem destinatas naviculas vorans, includunt.
Prima prospera ad Martem versus supervolatus missio NASAe Mariner 4 fuit, anno 1964 eiectum. Primum prosperum obiectum in Martia superficie descendens duo Sovietica speculatra spatialia, Mars 2 et Mars 3 de Martio speculatrorum programmata, anno 1971 eiecta, fuerunt, sed ambo secunda post descensum contactum amisere. Tunc NASAe programmatis Vikingi eiectiones venere, e duobus orbitatris cum singulis descensoriis consistentis; ambo descensoria anno 1975 descenderunt et operationalia sex annos Vinkingus 1 et tres annos Vikingus 2 manent. Vikinga descensoria primas coloratas Martis picturas transmisere et etiam Martiam superficialem tabulam sic bene fecerunt ut hodie adhuc aliquando imaginibus scientistae utantur. Sovietica speculatra Phobos 1 et 2 anno 1988 Martem ut Marti et suis duabus lunis studerent missa sunt, sed infortunate Phobos 1 media in via versus Martem contactum amisit, et Phobos 2, quamquam Martem Phobonque prope photographaret, se duorum descensoriorum super Phobi superficiem liberationi maxime parante, prolapsum est.
Post anni 1992 Martii Observatri (Anglice Mars Observer) offensionem, NASA Martium Globale Inspectrum (Anglice Mars Global Surveyor) anno 1996 eiecit. Missio tote successus fuit, cum praecipuam tabularum faciendarum missionem anni 2001 initio perfecisset. Contactus per tertium extensum programma amissus est, degente operationali in spatio decem annos missione. Solum mensem post eiectum Inspectrum, NASA Martium Viarum Inventrum (Anglice Mars Pathfinder) eiectit, roboticum exploratorium vehiculum quod in Are Valle in Marte descendit deferens. Haec missio fuit alius magnus successus, et multum publicationis ob spectaculares versus Tellurem missas imagines accepit.
Anno 2001, NASA prosperum Martiae Odysseae (Anglice Mars Odyssey), orbitatrum eiecit, quod ceterum in orbita de Maio anni 2007 est. Odysseae Gamma Radiorum Spectrometrum summas hydrogenii magni momenti in superius metrum aut in regolitho Martiano detegit. Hoc hydrogenium in vastis aquarii gelu depositis contineri putatur.
Anno 2003, ESA Martium Expressum (Anglice Mars Express) naviculam sideralem eiecit, e Martio Expresso Orbitatro (Anglice Mars Express Orbiter) et descensorium Beagleanum 2 (Anglice Beagle) consistentem. Beagleanum 2 per descensum prolapsum est et perditum anni 2004 Februarii initio declaratum est. Anni 2004 initio Spectrometri Planetarii Fourieriani turma Martia in atmosphaera methanum detegisse nuntiavit. ESA Iunio anni 2006 aurorae in Marte invetionem nuntiavit.
Etiam anno 2003, NASA gemina Martem explorantia vagatra Spiritus (Anglice Spirit) (MER-A) et Opportunitas (Anglice Opportunity) (MER-B) nominata, eiecit. Ambae missiones prospere Ianuario anni 2004 descenderunt et omnia sua proposita et perfecerunt et superaverunt. Inter significativissimas scientificas remissiones conclusivum indicium ut liquida aqua aliquando in praeterito in ambobus descensus locis exsisteret fuit et venti procellae amborum vagatrorum laminas solares interdum purgaverunt, et ita vita protendentes.
Die 12 Augusti 2005, NASAe Martii Recognitivi Orbitatri (Anglice Mars Reconnaissance Orbiter) speculatrum versus planetam, in orbitam Martii decimo anni 2006 veniens, eiectum est ut biennialem percontationem exerceat. Orbitatra Martiorum terreni et climatis tabulam facient ut idonei ad descensum loci proximis descensoriorum missionibus inveniantur. Etiam melior telecommunicationis conexus cum Tellure, cum magis taeniae latitudine quam omnes praeviae missiones coniunctae continet.
Die 6 Augusti 2012 inter propositum quod Laboratorium Scientificum Martianum (Anglice Mars Science Laboratory) appellatur, vehiculum "Curiosity" in superficiem Martiam prospere descendit.
Proxima destinata versus Martem missio, breve Aurorae naviculae (Anglice Dawn) supervolatu versus Cererem et Vestam non computato, NASAe Phoenix Martium Descensorium est, anno 2007 eiici exspectum et in septemtrionalem polarem Martis regionem anno 2009 adventui paratum. Descensorium roboticum bracchium 2.5 metra attingens et sub Martio solo metro fodiendo aptum habebit. Descensorium in regione cum occasione 80 centesimae glaciei quae minus quam 30 centimetra sub superficie sit erit et microscopicam photomachinam humani pili latitudinis millessimae resolvendae aptam habet.
Phoenicem Martiae Scientiae Laboratorium, maior, rapidior (90 metra per horam), et intellegentior Martem Explorantium Vagatrorum versio, anno 2009 sequetur. Experimenta lasericochemicum specimen quod 13 metra distans saxorum compositionem deducere possit includunt.
Coniuncta Russosinensis Phobogruntiana (Anglice Phobos-Grunt) speciminum remittendorum missio, quae Martiae satellitis Phobi specimina remittat, anno 2009 eiici destinatur. Anno 2012 ESA suum primum vagatrum versus Martem, ExoMartem (Anglice ExoMars), eiicere destinat, quod duobus metris sub solo perforandis aptum organicas moleculas quaerens erit.
February IX De MMXXI, in prima regione Medio Oriente UAE est pervenire ad Martis.[Latinitas dolet]
Cum astronautis Martis exploratio, Civitatibus Foederatis facta, remotum propositum a Civitatum Foederatarum praeside Georgio Busho in sua sideralis explorationis visio anno 2004 enuntiata plane denotata est. NASA et Lockheedus Martinus in Orione cum Astronautis Exploratorio Vehiculo (Anglice Orion Crew Exploration Vehicle (CEV)) laborare inceperunt, quod ut humanam expeditionem versus Telluricam lunam anno 2020, posteriori versus Martem missioni primus gradus, mittat hodie destinatur.
Europaea Sideralis Procuratio (ESA) homines in Marte inter annos 2030 et 2035 descendere sperat. Quod successivis maioribus speculatoris antecedetur, ESA cum ExoMartis eiectione et Martia Specimina Remittente Missione (Anglice Mars Sample Return Mission) incipiente.
Exsistentibus variis orbitatris, descensoriis et vagatris, de Martiis caelis astronomiae studere hodie possibile est. Tellus Lunaque faciliter videntur dum Martia luna Phobos circa tertiam plenae Lunae diametri angularis partem, sicut de Tellure videtur, apparet. Deimos autem plus minusve sicut stella apparet, et solum exigue nitidior quam Venus de Tellure apparet.
Etiam variae res bene in Tellure cognitae quae nunc in Marte observantur, sicut meteoroides et aurorae sunt. Telluricus transitus de Marte visus decimo Novembris anno 2084 accidet. Etiam Mercuriani transitus et Venerei sunt, et luna Deimos sic parvum angulare diametrum habet ut suae partiales Solis “eclipses” transitus melius putantur.
Nudo oculo, Mars plerumque cum distincto flavo, malosinense aut rubescente colore apparet et in nitore magis quam quamvis planeta de Tellure visus in orbitale cursu variat. Cum de Tellure remotissimus est, septies remotior est quam cum proximus est (cum minime secunde collocatus, per menses simul in eruptione Solare amitti potest). In secundissimis temporibus—quae bis quoque 32º anno accidunt, alternative in 15 et 17 annorum intervallis et semper exeunte Iulio et exeunte Septembri — Mars telescopio superficialium singulorum ubertatem ostendit. Praesertim notabiles, adhuc cum pauca magnificatione, polares gelidae laminae sunt. 
Martiae maximae poximitatis Telluri locus oppositio scitur. Temporis lapsus inter successivas oppositiones sive periodus Synodica 780 dierum est. Propter orbitales eccentricitates, oppositionum tempora et minima distantia usque ad 8,5 dies differre possunt. Minima distantia variat inter circa 55 et 100 miliones chiliometrorum propter planetarum ellipticas orbitas. Proxima Martia oppositio 24 Decembris 2007 accidet.
Die 27 Augusti 2003, hora 9:51:13 UT, Mars maximam Telluri appropinquationem in 60 000 annorum fecit: 55 758 006 chiliometra (circa 35 miliones milium pedum). Hoc accidit cum Mars diem de oppositione et circa tres dies de suo perihelio esset, facto Marte facilius aspectabili de Tellure. Postremum tantum appropinquavisse die 12 Septembris, Palaeolithico Medio anno 57 617 a.C.n. fuisse, et proximum tempus anno 2287 esse aestimatur. Nihilominus, haec monumentalis appropinquatio solum exiguissime maior quam aliae recentes magnae appropinquationes fuit. Exempli gratia, minima distantia 22 Augusti 1924 0,37284 unitatum astronomicarum fuit, cum 0.37278 unitatis astronomicis 24 Augusti 2208 comparata. Orbitales mutationes Tellurica Martiaque appropinquationes maiores faciunt: anni 2003 monumentum melius viciens et bis circa annum 4000 fiet.
Marte oppositione appropinquante, retrogradae motionis periodum incipit, id est, Mars retro movere laquei motu circumiacentibus stellis respecto videbitur. Proxima retrograda periodus 16 Novembris 2007 incipiet et pridie kalendas Februarias anni 2008 finiet quando Mars per caelum de retro movere de sidere Geminorum in sidus Tauri videbitur.
Una Martia occultatio ob Venerem observata 3 Octobris 1590 fuit, a Michaele Maestlino Heidelbergae visa.
Martiae observationis historia Martiis oppositionibus, cum planeta Telluri proximus esset, signatur et ergo valde facilius aspectabilis planeta est, quod accidit quoque secundo anno circa. Adhuc notabiliores perihelicae Martiae oppositiones 15º aut 17º quoque anno evenientes sunt et quia Mars prope perihelion est, adhuc magis Telluri se appropinquans, distinguitur. Aristoteles inter primos notos scriptores Martias observationes describentes fuit, Marte post Lunam transeunte, longius esse quam putatum initio notans. Anno 1609, Mars a Galilaeo videbatur, qui primus via telescopica videns fuit.
Decimononum per saeculum, telescopiorum resolutio sufficiens planum ut superficialia lineamenta identificarentur assecuta est. Septembri mense anni 1877, Martia perihelica oppositio nonis evenit. Illo anno, Italus astronomus Iohannes Schiaparellius nominatus, tunc Mediolani, 22cm telescopio usus est quod primam singulatim Martiam tabulam producere iuvaret. Illae tabulae notabiliter lineamenta continebant quae nominavit canales, quae postea illusio optica esse demonstratae sunt. Hi canales, suppositae Martia in superficie longae angustaeque lineae erant, quae clarorum Telluricorum fluminum nomina acceperunt.
Cum quarum observationum pondere orientalista Percivallus Lowellus observatorium cui 12 et 18 pollices latum telescopium erat condidit. Usi sunt observatorio Martiae explorationi per ultimam bonam opportunitatem anni 1894 et secutas minus secundas oppositiones. Varios de Marte et de in planeta vita libros edidit magnae in vulgo ponderis. Canales adhuc ab aliis astronomis inventae sunt, velut a Perrotino et Thollone Nicaiae, latissimorum illius temporis telescopiorum uno usis.
Commutationales mutationes (e polarium laminarum et obscurarum regionum per Martiam aestatem formatarum imminutione consistentes) una cum canalibus de vita in Marte speculari fecerunt et amplissima opinio ut Mars vasta maria et vegetationem contineret erat. Telescopium resolutionem speculationibus probandis requisitam nunquam assecutum est. Attamen, quot maioribus telescopiis usi sunt, tot minus longi, angustique canales observabantur. Per annum 1909 a Flammarione observationem cum lato 33 pollices telescopio, exempla inaequabilia observabantur, sed nulli canales videbantur.
Adhuc decade annorum 1960, opuscula edita sunt de biologia Martia, latere alias explanationes quam vita commutationalibus Martis mutationibus ponentia. Singulatae functionalis oecosystematis metabolismo et chemicis cyclis ornationes editae erant. Eo usque dum navicula sideralis planetam per NASAe Marinerium missiones decennio 197 visitavit mythi non dispulsi sunt. Vikingi vitam detegentium experimentorum resultationes intermissionem in qua hostilis, motuique planetae coniectura generatim accepta est coepit.
Aliquae Martiae tabulae cum illarum missionum datis factae sunt, sed usque ad Martii Globalis Inspectri (Anglice Mars Global Surveyor) missionem, anno 1996 eiectam et usque exeuntem annum 2006 operantem, completae, extreme singulatae tabulae non obtentae sunt. Quae tabulae nunc disponibiles in interreti sunt.
Mars ex Romano belli deo nominatur. In astronomia Babylonica, planeta de Nergal, suo ignis, belli, et destructionis deo, nominabatur, ut videtur propter rubescentem planetae aspectum. Cum Graeci Nergalem suo belli deo, Ari, aequavissent, planeta Ἄρεως ἀστἡρ, Aris stella, nominatus est. Tunc Aris Martisque identificatio in linguam Latinam velut stella Martis, aut simpliciter Mars versa est. A Graecis etiam planeta Πυρόεις, 'ardens' significans, nominatus est. In mythologia Indica, Mars Mangala (मंगल) cognoscitur. Planeta etiam Angaraka Sanscrite de caelibe belli deo, qui signa Arietis et Scorpionis possidet et occultas scientias docet, nominatur. Planetam Aegyptii Ḥr Dšr aut Horum Rubrum nominaverunt. Hebraei Ma’adim (מאדים) 'eum qui rubet' nominaverunt; de eo latissimarum in Marte angustiarum unae, Ma’adim Vallis, suum nomen capit. Et Arabice et Persice al-Mirrikh nominatur, et Merih Turcice al-Mirrikh etymologia ignota est. Persae antiqui Bahram, Zoroastrianum fidei deum, eum nominaverunt. Turci antiqui ’Sakit nominaverunt. Sinica, Iaponica, Coreana, et Vietnamica culturae planetam 火星, aut igneam stellam, nomen in mythologico Sinico antiquo Quinque Elementorum cyclo fultum, referunt.
Martis symbolum, de Martio astrologico symbolo tractum, cum sagittula a tergo foras intendente circulus est. Scuti et hastae stylizatae? quibus Mars deus Romanus utitur repraesentatio est. Mars Romana in mythologia belli deus et bellatorum patronus erat. Hoc symbolum etiam in biologia ad masculinum sexum describendum adhibetur. Alchemia etiam hoc symbolo usa est ut elementum ferrum quod Marte cuius proprius color ruber coincidenter propter ferri oxidum producitur dominatum consideratum est symbolizet. ♂ Unicode locum U+2642 occupat.
In fictione, Martia depictio dramatico rubro colore et primis scientificis speculationibus ut Martia superficies vitam hospitio accipere posset stimulata erat.
Usque planetariorum speculatrorum adventus, antiqua Martis visio de astronomis Percivallo Lowello et Ioanne Schiaparellio deducebatur, quorum suppositorum lineariorum lineamentorum in planeta observationes Martiorum canalium mythum creaverunt. Multos per annos, exemplaris planetae notio siccus, frigidus, mortuus mundus cum antiquis civilizationibus inrigatoria opera construentibus fuit.
Sic amplus fictionis scientificae ornationum numerus ortus est, inter quas notabillima fabula commenticia Wellsiana De Mundorum Bello (Anglice The War of the Worlds) est, in qua Martii moribundo planeta fugire Tellure occupando quaerunt. Subsequens huius operae radiophonica versio die 30 Octobris 1938 velut in directo nuntiorum divulgatio producta est et multi audientes rem veram esse putaverunt.
Et ponderis Ray Bradbury opus De Martiis Chronicis (Anglice The Martian Chronicles), in quo humani exploratores maxime progressam civilizationem fortuito diruunt, Edgari Rice Burroughs series De Barsumia (Anglice Barsoom), et Roberti Heinlein fabularum numerus ante medium decennium 197 fuerunt.
Ionathan Swift auctor Anglicus Martias lunas circa 150 annos ante realem ab Asapho Hallo inventionem retulit, rationaliter accuratas earum orbitarum descriptiones undevicensimo suae fabulae De Gulliveri Itineribus (vulgo Anglice Gulliver’s Travels) capitulo dysiungens.
Postquam Mariner et Vikinga naviculae siderales Martias picturas sicut reapse, in speciem sine vita et sine canalibus mundus, remitterent, haec de Marte notiones reliquendae fuerunt et habitus novus de accuratis, veritatem imitantes humanarum in Marte coloniarum depictionibus explicatus est, inter quas trilogicum opus notissimum Kimi Stanleyi Robinsoni "De Marte" (Anglice Mars) possit. Nihilominus, speculationes pseudoscientificae de Facie Martia et aliis aenigmaticis lineamentis sideralibus speculatris observatis antiquas civilizationes popularis in fictione scientifica propositio, praesertim in pelliculis, adhuc esse fecerunt.
Alia proporitio popularis, praecipue inter scriptores Civitatum Foederatarum, de Martia colonia pro sua libertate a Tellure pugnante est. Praecipuum argumentale? elementum in Gregi Beari et Kimi Stanleyi Robinsoni fabulis commenticiis est, etiam in pellicula De Tota Revocatione (pellicula) (Anglice Total Recall) (in brevi Philippi Dick narratione fulta) et televisifica in serie De Babylone Quinque (Anglice Babylon 5). Aliqui videoludi et hoc elemento utuntur, De Factione Rubra (Anglice Red Faction) et De Finitorum Zona (Anglice Zone of the Enders) seriebus non exceptis. Mars (et suae lunae) et populari videoludicae Fato (Anglice Doom) exaeresi et posteriori De Martio Gothico (Anglice Martian Gothic) locus fuit.
In Planetis, opere Gustavi Holst, Mars "Belli Portator" depingitur.
Proteina[1][2][3][4][5] (-ae, f.) vel polypeptidis[6] (-is, n., nom. pl. -ia) est quodlibet e permultis compositis organicis molecularum polymericarum acidorum aminicorum (F.Ch.: H3N-CH-COO-) modo quinquaginta (et plura quaelibet) vinculis peptidicis confectis.  
Vinculum peptidicum oritur, cum radicalis hydrogenicus aminicus (-H) se radicali hydroxyllico (OH) aquam excludens iungit; vide figuram infra.
Proteinae in cellulis duobus muneribus (structuralibus agentibusve catalyticis) funguntur. Quamobrem maxime necessariae sunt proteinae vitae. Varietas proteinarum est ex ordine radicalium aminicorum in catena peptidica, et quantitate uniuscuiusque horum radicalium. Ergo, omnis cellula suo RNA et DNA utitur ut bene suas res gerat et DNA duplicationis vi se perpetuet. 
Proteinae, quae cum cellulis corpusculisve aliis per agglutinationem aggregunt, agglutininae nominantur.
Proteina est forma Latina deducta ex vocabulo Francogallico protéine a G. J. Mulder ficto. Praecepit enim Mulder Graecum adiectivum, q.e. πρωτεῖος 'primarius', huic vocabulo subesse.[7] Vide quoque nomen Graecum proteinae, πρωτεΐνη.
Respiratio sive respiratio externa est permutatio per propagationem oxygenii ac dioxidi carbonis inter animantem et aerem aut aquam (pisces). In animantibus superioribus, respiratio a singularibus cellulis (cute aut pulmonibus) perfecta est, et modus respirationis ex dioxidi carbonis densitate in sanguini pendet. 
Propter respirationem cellulae (respiratio interna) oxygenium accipiunt et dioxidum carbonis et aquam cedunt ATP (energiam) dispensante. Respiratio efficitur in mitochondrio cellulae.
Ventilatio in medicina (ut ventilatio mechanica) motus aeris, venti secundum vias respiratorias - os, pharyngem, laryngem, tracheam, arborem bronchialem, alveolares - sine transgressu per membranas alveolares in sanguinem describit.
Plures gradus vecturarum accidunt: 
In hominibus musculi respiratorii, qui volumen thoracis augent et minuunt, sunt:
Pulmo est organum principale respirationis externae, quae intra thoracem utroque latere locatum est. Recipiunt pulmones venae pulmonales, et arterias pulmonales emittunt, pars circuli sanguinis minoris.
Intestinum tenue est pars apparatus digestorii, accurate intestini, inter stomachum et intestinum crassum sita. Intestinum tenue divisum est in:
Inflammatio intestini tenuis dicitur enteritis.
Pulmo (-onis, m.) sive pneumon[2] est necessarium respirationis organum in multis animalibus quae aerem spirant, inter quae plurima tetrapoda, pauci pisces, et pauca mollusca gastropoda terrestria. In mammalibus et multiplicibus vitae generibus, bini pulmones prope spinam in ullo cordis latere siti sunt.
Respiratio externa est permutatio per propagationem oxygenii ac dioxidi carbonii inter sanguinem et aerem. Antequam in pulmones pervenit, aer os aut nasum et tracheam transit. In mammalibus ut in hominius, pulmones, ab ossibus protecto, siti sunt in cavitate thoracis, quo spatium aere vacuum cum pressione negativa exstat. Pulmones motibus thoracalibus et musculo diaphragmate sequuntur: si diaphragma procumbat vel volumen thoracis augeat, ita volumen pulmonum mutet.
Intra pulmonem arbor bronchiales aer inspiratus totum in spatium pulmonalem distribuit. Post tenuissimos bronchiolos alveoli inveniuntur, quo transmissio oxygenii O2 et carbonii dioxidi inter aerem et sanguinem circuli sanguinis minoris fit.
Multi morbi et mala pulmonum nota sunt, per exemplum asthma bronchiale, pneumonia, carcinoma bronchiale.
Pulmones in cavitate thoracis a cordis ambobus lateribus locati et cavea thoracis complexi sunt[3]. Pulmoni dextro tres, sinistro autem duo lobi sunt.
Pulmo dexter ex lobis superiori, medio, et inferiori constat. Inter lobum inferiorem et ceteros invenitur fissura obliqua, inter lobos et superiorem et medium fissura horizontalis locata est. Compositus est pulmo sinister ex lobis superiore et inferiore, inter quos fissura obliqua reperitur.
Cuiusque pulmonis supra apex de conicis forma est. Infra basis pulmonis concava, facies diaphragmatica, supra diaphragmatis convexitatem iacet. Pulmones tecti sunt in pleura membrana serosa et duplici (pleura parietalis, pleura visceralis).
Utroque pulmoni arbor bronchialis est, cum ramificationibus ab broncho principali usque ad alveolum pulmonis. 
Bronchus principalis dexter, sinistro brevior, cursum tracheae continuat. Structura bronchorum principalium tracheae similis est. Cursus bronchi principalis sinistri obliquius est. Hac de causa corpuscula (e. g. nucula vorata infantium) in tracheam perlata citius in latus dextrum veniant.
Ab utroque bronchus principalis bronchi lobares discedunt: dextre tres, sinistre duo. Diameter eorum circiter 10 mm (3/8 in) est.
Bronchi lobares se in bronchos segmentales separant.
Uterque pulmo per invaginationes pleurae in lobos dividitur, dextra tres, sinistra duos. Intra lobum distinguuntur diversa segmenta per providentiam arterialem arteriarum segmentales pulmonum. Segmentum I pulmonis sinistri est sensu strictu fusio duorum segmentorum I+II. Abest in pulmone sinistro segmentum VII. Quo fit, ut pulmoni dextri decem segmenta, at pulmoni sinistri octo segmenta sunt.
Acini sunt partes terminales post bronchiolos respiratorios, extrema arbori bronchialis. Ab divisione bronchioli respiratorii in duos vel tres ductulos alveolares usque ad alveolos cum pluribus poris alveolaribus transgressus gasorum inter aerem et sanguinem (haematosis) fit.
Extra notionem acini etiam notio unitatis terminalis pulmonalis (abbrev. int.: LTU) inveniri potest[4].
Intra pulmones non solum inter ateriam et venam distinguitur, sed etiam duo genera vasorum sanguineorum, ad functiones eorum principales respicientia, separantur, vasa privata et vasa publica. Vasa privata sunt arteriae venaeque pulmonis, quae vasa pulmonis propria providentiae arterialis et venosae proferunt. Vasa publica autem corpori toto servant (circulus sanguinis minor).
Vasa privata. Vasa arterialia propria pulmones irrigantia nominantur rami bronchiales, qui pulmonis dextri duo rami ex arteriis intercostalibus tertia et quarta oriuntur, at pulmonis sinistri directe ex aorta thoracali effluunt. Ut supra scriptum quoque segmento bronchopulmonali arteria segmentalis pulmonis propria attribuitur; sic segmentis:
Alveoli pulmonis cellula respiratoria sunt; diameter alveoli singularis 0.06 - 0.2 mm est. Constituti sunt alveoli ex tribus typis cellularum: 
Ab annis 3-4 natis generantur pori interalveolares Kohnienses[5].
Pulmo in thorace, cavitatem thoracis dictam, situs est. Ipsae cavitati thoracis, quae sensu strictu non cavitas (ut cavitas abdominalis) est, at tres vero cavitates continet: duae cavitates pleurales, una cavitas pericardialis, uterque pulmo intra ipsam propriam cavitatem pleuralem inest. Supra, quo pleura mediastinalis in pleuram costalem transit, uterque apex pulmonis cum convexitate sua, totam pleura cavitatem replens, cum pleura tholum pleurae formans, aperturam thoracis superior eminet. Infra utraque basis pulmonis diaphragmati se applicat.
Respiratio in pulmonibus, rectius ventilatio, animam et attrahere et reddere ad gasiorum transitus (haematosem pulmonalem), imprimis O2 et CO2, levandos comprendit. Per quietem capientem homo quodque minutum a duodeciente ad quinquientem decientem animum attrahit redditque, quod est frequentia respirationis. Animum attrahere inspiratio, reddere autem exspiratio nominatur. Cum voluminibus pulmonium, circiter semilitrum, per minutum a sex ad octo litrorum gasii inspirantur atque exspirantur. Hyperventilatio est actio ventilationis aggravata (frequentia respirationis nimia sive volumen nimium), hypoventilatio autem minuta. Pro onerum viribus concordia viarum aeriarum et structurarum pulmonium et functionum gregum musculorum velut eorum gubernationis necesse est. 
Dividitur respiratio in partes duas: respirationem pulonalem (externam) et respirationem cellularem (internam). Respiratio pulmonalis oxygenium O2 in corpus absorberi (inhalationem) et carbonii dioxidum CO2 ex corpore abscedi (exhalationem) significat. Respiratio cellularis, ibi in mitochondriis facta, et generationem CO2 per cyclum acidi citrici et consumptionem O2 per phosphorylationem oxidativam comprendit.
Diffusio gasium trans superficies pulmonum respiratorias, haematosis, inter aerem et sanguinem (respiratio externa) differentias pressionum gasium requirit, quia utrumque gas ab area pressionis maioris ad aream pressionis minorem diffundit. Ad intellegendum functionis respirationis externae cognitio naturae gasium pressionum partialium imprimis oxygenii PO2 (aeris inspirandi) et carbonii dioxidi PCO2 (aeris exspirandi) velut et aquae PH2O (sanguinis) auxiliatur. Describatur simpliciter aequatio gasium pressionis in spatio:  (P est pressio gasis, n est numerus molium gasis, R est valor constans gasium generalis, T est temperatura, V ad volumem spatii valet.
In aere sicco quidem, ut supra indicata, varia gasa sunt. Compositio aeris est: circiter 21% O2, 0.04% CO2, N2 78%, cetera gasa 1% (ut helium). Pressiones partiales in aere PO2 149 mmHg, PCO2 0.3 mmHg, at in corpore humano PH2O circum temperaturam normalem (37°C s. 99 °F) 47 mmHg sunt.
Respiratio in pulmonibus structuras pulmonales motibus (mechanicis) ventilari significat. Flexibilitate pulmonum, qui intra cavitatem pleuralem in vacuo siti sunt, quaeque voluminis mutatio cavitatis pleuralis pressione intrapleurali negativa magnitudinem pulmonum quoque mutat. In physiologia respiratoria valores diversae ad volumina pulmonalia describenda notae sunt.
Systema nervosi autonomicum musculis levibus vasorum sanguineorum effectus exercet[6].
Examen pulmonum est pars examen clinicum. Examina ope sensuum propriorum sunt: 
Praeterea alia examina apparatibus medicis adhibentur:
Spirometria est examen medicum functionis pulmonalis vulgare, quae aeris pulmonalis volumen et fluxum (velocitatem), inhalante exhalanteque, metitur.
Plerisque morborum pulmonum et symptomata generalia et propriis sunt. Symptomata generalia sunt fatigatio, febris, sudor nocturnus, signa inflammationis. Symptomata propria sunt tussis (etiam cum sanguine, haemoptysis), dyspnoea, dolor thoracalis.
Inquinatio aëris et tabacum non raro causae morborum pulmonum sunt.
Morbus mentis, seu conturbatio mentis, est psychologica singuli hominis consuetudo vel mores mentis ob quos quaedam miseria vel debilitas hominis efficitur, quae secundum normas culturae inusitata censetur. Cum cura medicinae necesse sit, morbus consideratur.  
Classificatio conturbationum mentis inter tempora et culturas multo mutatur, sed normae in enchiridiis ICD-10, Codex F (a WHO) et DSM (a Societate Psychiatriae Americana) datae hodie plerumque a medicis salutis mentis late comprobatur. Inter categorias diagnosium datas a his consiliis habentur conturbatio dissociativa, conturbatio adfectús, conturbatio psychotica, conturbatio sui, conturbatio evolutionis, conturbatio personae, conturbatio ambulatoria.
De conturbationum mentis causis multo sine consensu disputatur, sed medici saepe sunt pro exemplare diathesis-contentionis et exemplare biopsychosociali. 
Conturbationes mentis frequentes censentur, quia plus quam omnium pagorum hominum tertia pars criteria fatetur sufficientia, ut diagnosis conturbationis mentis confirmetur. Psychiatri diagnoses per rationes distinctas efficiunt, iuxta historiam patientium et proventum colloquiorum. 
Remedia morbi mentis effecta sunt in valetudinariis et in consultationibus et conatibus extra valentudinaria. Psychotherapia et medicamenta psychiatrica sunt optiones saepe optatae. Etiam habentur interventio fulciens et auxilium sui. Curatio potest esse involuntaria quando leges ita sinunt.
Pactio de iuribus hominum invalidorum morbum mentis ut invaliditatem definit, quod contra opinionem inveteratam, discriminationem, exclusionem socialem, et abusum medicinae, sicut sterilizatio coacticia protegi fas est. Etiam Dies universus salutis mentis celebratur pro iuribus die 10 Octobris quique anni.
Contrarium morbi mentis est salus mentis.
Antibacteriale est compositum vel substantia, quae bacteria interficit vel augeri prohibet.[1] Terminus saepe pro synonymo termini antibiotici adhibetur; hodie autem antibioticum latiorem compositorum antimicrobialium varietatem significare coepit, inter quam antifungalia et alia composita.[2]
Nomen antibioticum (a verbis Graecis ἀντί 'contra' + βίος 'vita') a Selmano Waksman anno 1942 excogitatum est, ad describendam quamlibet rem a microorganismo factam, quae auctui quorundam aliorum microorganismorum in alta dilutione contraria est.[3] Haec definitio res excludit, quae bacteria interficiunt, sed a microorganismis non generantur (sicut acidum gastricum et peroxidum hydrogenii); ea synthetica composita antibacterialia sicut sulfonamida etiam excludit. Multa composita antibacterialia sunt moleculae parvae, quibus est pondus moleculare minus quam 2000 unitatum massae atomicae.
Ob progressum in chemia medicinali plurima antibacterialia hodierna chemice sunt semisyntheticae variorum compositorum naturalium mutationes.[4] Inter ea, exempli gratia, sunt antibacterialia beta-lactamo, quae penicillinum (a fungi generis Penicillii generatum), cephalosporina et carbapenemes comprehendunt. Composita, quae iam ex organismis vivis deducuntur, sunt aminoglycosida, sed alia antibacterialia—inter quae sulfonamida, quinolona, oxazolidinona—solum a synthesi chemica generantur. Ex hoc, multa composita antibacterialia digeruntur secundum originem chemicam vel biosyntheticam in naturales, semisyntheticos et syntheticos greges. Aliud systema classificationis in activitate? biologica constituitur. Hac in classificatione antibacterialia in duo greges latos secundum suos effectus biologicos in microorganismos dividuntur: agentes bactericidales bacteria interficiunt et agentes bacteriostatici auctum bacteriorum retardant vel stabilant.
Ante saeculum vicensimum sanationes infectionum praecipue in medicina populari conditae erant. Mixturae proprietates antimicrobiales habentes, quae in curationibus infectionum adhibebantur, abhinc annorum plus quam 2000 describebantur.[5] Multae culturae antiquae, inter quas culturae Aegyptorum antiquorum et Graecorum antiquorum, fungos materiasque et extracta? plantarum prae ceteris selecta ad curandas infectiones adhibebant.[6][7] Recentiores antibiosis inter microorganismos observationes in laboratorio factae in inventionem antibacterialium naturalium a microorganismis generatorum adduxerunt. Apud Ludovicum Pasteur legimus: "Si in observato inter nonnulla bacteria antagonismo? intercedere possimus, haec ratio maximas sanationis spes fortasse praebet."[8]
Animalia[1] (-ium, n., ab anima), seu Metazoa (-orum, n., a Gr. μέτα + ζῷᾰ), in biologia hodie appellantur illa copia rerum viventium quae simul sunt eukaryoticae, heterotrophicae, et multicellulares, et quae motiles aliquando in circulo vitae embryonice per blastulas evoluta sunt. Animalia cuncta quoque parietibus cellularibus duris et chloroplastis omnino carent. Scientia quae animalia investigat zoologia appellatur.
Regnum Animalium sive fauna hodie ponitur unum ex sex regnorum rerum viventium. Animalis definitio, quae rei interest, se per aetates evolvens hodie ab animalibus excludit protozoa, quae potius in regno Protistorum cum protophylis et aliis organsimis unicellularibus locatur. In Historia naturae a Carolo Linnaeo scripta, animalia partiebantur in paucas classes: Vermes, Insecta, Pisces, Amphibia, Reptilia, Aves, Mammalia; hodie autem regnum in multis phylis consistit, unumquodque plures classes continens.
Supraimperium: Biota
Piscis (-is, m.) est quaelibet animal craniatum et aquatile, cui sunt branchiae sed membris corporis et digitis carent. Grex sororius tunicatorum sunt, cum quibus una chordata constituunt. Sic comprehenduntur Myxini, Petromyzontiformes, Chondrichthyes, et Osteichthyes exstantes, cum variis gregibus cognatis sed exstinctis.
Primi organismi qui pisces recte classificantur erant chordata corporibus mollibus, quae aevo Cambrio primum apparuerunt. Quamquam spinis veris carebant, notochorda habebant, quae siverunt ut rebus gemellis inter invertebrata agiliora essent. Pisces se per aevum Palaeozoicum continuo evolvebant, varias formas attinentes. Multi pisces palaeozoici arma externa evolverunt, quae eos a praedatoribus protegebant. Primi pisces quibus fauces erant aevo Siluriano apparuerunt, postquam multi (sicut selachimorpha) formidabiles praedatores maritimi fiebant, potius quam praeda arthropodorum.
Plurimi pisces sunt ectothermici, quorum temperaturae corporis cum temperaturis circumiectorum variant; aliquot autem magni natatores actuosi (sicut Carcharodon carcharias et Thunnini) altiorem temperaturam nuclearem tenere possunt.[2][3]
Pisces inter se sonis acusticis communicare possunt, ratione quae transmissionem signorum acusticorum ab alio animale unius speciei per aquam ad aliud implicat. Soni sic inter pisces emissi saepissime fiunt cum vescantur, pugnent, vel sexum petant.[4] Qui soni per species et stimulum variant. Soni stridulatorii efficiuntur cum partes sceleti moveant, non stridulatorii cum certa organa praecipua (sicut vesicas natandi) tractent.[5]
Pisces in plurimis aquae corporibus abundant, plerumque maribus, fluminibus, lacubus. In paene omnibus circumiectis aquaticis inveniuntur, ab altis fluminibus montanis (e.g., Salvelinus et Cyprinidae) ad profundam hadalemque oceanorum altissimorum zonas (e.g., quidam Saccopharyngiformes et Lophiiformes), quamquam pisces in profundissimis oceani 25 centesimis nondum inventi sunt.[6] Quia 34 300 fere species descriptae sunt, pisces maiorem diversitatem quam omnes alii vertebratorum classes exhibent.[7]
Pisces hominibus omnem per orbem terrarum sunt opes magni momenti, praecipue pro cibo, unde piscatores commercii et subsistentii eos in piscatoriis feris venantur, vel in lacubus in fundis piscium alunt, vel in caveis in oceano tenent. Pisces a piscatoribus oblectationis causa capiuntur, deliciae in aquariis piscinisque domesticis curantur, a curatoribus piscium educantur, in aquariis publicis exhibentur. Praeterea per historiam humanam partes in cultura agunt, ubi deitatibus, personis in mythis aliisque fabulis, signis religionis, ac rebus picturae, sculpturae, poesis, musicae, librorum, pellicularum prosunt.
Quia tetrapoda—amphibia, reptilia, aves, mammalia—intra pisces pinnis quasi lobis praeditos orta sunt, recta cladistica ea etiam pisces habet; pisces autem a maioribus traditi grex paraphyleticus sunt, cum tetrapoda excludantur. Notio ergo piscis, gregis paraphyletici per negationem definiti, grex taxinomicus in biologia systematica rite constitutus non putatur, nisi sensu cladistico adhibeatur, tetrapodis omnino comprehensis.[8][9] Vocabulum igitur piscis (etiam ichthyes, vocabulum Graecum) classificatio typologica, non phylogenetica, in scientia hodierna iuste consideratur.
Vocabulum piscis fortasse ex *peysk-, radice lingua Protoindoeuropaea, derivatur, solum in linguis Italica, Celtica, Germanicaque attestata.[10][11][12][13]
Exempla maiorum piscium classium.
Agnatha:Eptatretus stoutii (Myxinidae)
Chondrichthyes: Heterodontus francisci  (Heterodontidae)
Actinopterygii: Salmo trutta (Salmonidae)
Sarcopterygii: Latimeria (Latimeriidae)
Vide etiam paginam discretivam: Homo (discretiva)
Gens humana est usitatum speciei nostrae nomen; naturale autem nomen est Homo sapiens.
Homo sapiens[1][2] est sola generis Hominis species viva, familiae Hominidarum et ordinis Primatum. Homines hodiernas corporis conformationes habentes Africa abhinc annorum circa 200  000 orti sunt, et perfectam morum hodiernitatem abhinc circa annorum 50 000 adsecuti sunt.[3]
Quia hominibus est cerebrum humanum maxime evolutum, eo est ei sensus subiectivus abstractionis quo homines ratiocinari, lingua loqui, in mentem introspicere, quaestiones censere, et solutiones invenire possunt. Haec mentis facultas, cum erecto corporis habitu et manibus liberis res tractantibus, hominibus sinit instrumentis omnium generum uti ad tractandum plus quam quaequam orbis terrarum speciem vivam. Etenim adhibet cognitionis gradum altiorem, sicut agnitionem sui ("ratiocinor ergo exsisto"), memoriam, rationem, ratiocinationem, et sapientiam praebens.[4][5][6] Item habent notiones attributionum definientes rerum quae "personam" conformant.[7][8]
Hominibus est unica peritia ad versanda systemata communicationis ut de se dicant, excogitationes inter se permutent, et res communiter ordinent. Ei multiplices structuras sociales fingunt, quae in multis gregibus una agentes et contendentes coexsistunt, inter quas familiae, pleraque cognationis retia, et civitates, a moribus et legibus temperatae. Interactiones sociales inter homines variissimas statuerunt aestimationes, normas sociales, et ritus, qui una sunt fundamenta societatis humanae. Quia in omni continente, etiam Antarcticam, habitant, homines sunt species cosmopolita.
Aestimavit Divisio Civium Numeri Consociationis Nationum anno 2011 civium numerum esse circa 7 billiones,[9] et aestimavit Ministerium Census Civitatum Foederatarum eum esse circa 6.97 billiones.[10] Insigniter desiderant homines eorum circumiectum intellegere et adfigere, res per scientiam, philosophiam, mythologiam, et religionem et alias superstitiones explicare et tractare petentes. Hoc naturale noscendi studium evolutionem instrumentorum promotorum et sollertiarum excitavit, quae per culturam traduntur; homines quidem sunt sola species quae ignem sibi facit, cibum sibi coquunt, induunt sibi vestem, atque multas alias technologias et artes excogitant et adhibent, praecipue litteras, musicam, saltationem, et alias artes quae ex aestimatione pulchritudinis dependent. Investigatio hominum est scientifica anthropologiae doctrina. 
Naturali homo sexus duos habet; mas feminaque. Differentiae naturales communes inter eos sunt. Mas longior et fortior quam femina est atque vocem obscuriorem habet. Femina parem pectoris magni habet qui in muliere mamma appellatur. Quando mulier infantem nata est, lac in mamma creatur. Mas plus pilum corporis quam femina habet. De organo coitus et reproductioni, mas penem, femina vaginam, habet.
Aliquando mutationes naturales sexus in evolutione fetus fieri possunt. Tales homines intersexuales et transsexuales appellantur. Populus quoque est qui eius sexus mutare vult. Saepissime a viro ad mulierem est. Praeter sexus naturales, nonnullus populus talis generis etiam est. Multi tales homines etiam actrices pornographicae sunt. In pornographia, nominibus Anglicis tribus noti sunt; transexual, shemale ("eamas") et ladyboy ("dominapuer"). Thailandiae saepissime ladyboy appellantur. In Thailandia quoque multus populus tali generi humani est.
Nonnulli homines transsexuales etiam ut alteri sexus esse se ipsi vident.
Homines sunt species hodierna inter animalia multicellularia, longaeviorum. Sciuntur igitur homines plus quam centum viginti annos aetate maiores. Talis longaevitas est res genotypica, cui phaenotypus (modus hominum vivendi) favet.
Homo sapiens evolutione ex specie Hominis erecti in Africa evolutus est. Ante circiter centum milia annorum Homo sapiens ex Africa migrare coepit.
Omnes homines eiusdem speciei sunt. Varietates conspicuae non sunt scientificae. Analyses geneticae monstrant diversitatem genorum in hominibus Africanis maximam esse, sed minimam in Europaeis Asiaticis Americanisque. Diversificatio hominum extra Africam viventium circiter ante quinquaginta ad decem milia annorum accidit.
Si phylum inter hominem est, disputabiliter est. Illi qui in phylo hominis credunt sunt et illi qui non credunt. At re vera variationes generis hominis sunt, sicut homo Europaeus, Asiaticus, Africanus, Orientis Medii, Indiani, Indi Americani Septentrionales, Indi Americani Australes, et cetera, et in his subvariationes sunt.
Michael Foale, astrophysicus et quondam astronauta, in Statione Spatiali Internationali.
Yang Liwei, maior tribuni militum, gubernator aeroplani militaris, et astronauta Administrationis Spatialis Nationalis Sinensis.
Leila Hatami, actrix.
Persona quae Xalam ludit.
Venditor in Hyderabad.
Carbo Niger Princeps, populi Arapaho esse, anno 1882 visus.
Mulier cum impubere maris tergo in Valle Sacra Andium.
Corpus hominis circa 270 ossa partu habet, sed tempore rei adultae aliqua ossa cofuderunt et tum sceletus in 206 ossibus consistit.
Hodie numerus incolarum generis humani Telluris circa 7 billiones est, numerus qui permagnopere planetae esse considetur. Plerumque homines in urbibus et oppidis cultu habitant, plerumque in nationes divisis. Minor numerus hominum etiam primitive in tribubus habitat, qui in plerumque continentes est. Quaeque natio a politicis propriis gubernatur, quo democratia est usitata et opinabilis. Omnes nationes in gubernatione communi quoque cooperantur, sicut Parlamentum Europaeum, parlamentum Unionis Europaea.
Homo studium robotis humanis habere videt, qui in societate operari et habitare opinabile est. Sola quaestio est res defectae in technologia, primum facultas itui, primum, et personalitas progressiva ut hominis. Robota primitiva, aut progressiva in sensu hodierno, quae homo non similant pars societatis oblectamento et auxilio iam sunt, sicut Asimo et Nao.
Androides viro et gynaecoides mulieri appellantur ea robota quae homines vident, i.e. aspectum et habitum. In praesens sedere, primum, et stare modo possunt velut loqui et canere. Iaponia civitas ducens in ambo robotica et ipso androide est. Persona praeclara in robotica est Hiroshi Ishiguro, machinator roboticalis et director Laboratorii Roboticalis Intelligentis, qui proprius androides, copia? a se, etiam habet.
Cyborg est mixtio hominis et partium machinalium, quod aliquando in cultura populari apparet, sicut in multiserie Star Trek ubi videmus Borg, malus esse proscriptum, et Terminator in multiserie eiusdem nominis, hominem eradicare proscriptum.
Biochemia (Graece βιοχημεία biochēmeia, 'chemia vitae') est studium rationum chemicarum in animantibus, organismis, et substantiarum biologiae, a quibus cellulae constitutae sunt: proteina, sacchara, acida nucleica, enzymum, adipa, metabolismus, hormon et cetera. Biochemia dici potest studium systematorum vivorum per chemiam.[1] A chemia organica differt quod non modo de moleculis sed etiam de cellulis tractat.
Ferrum[1] est elementum chemicum cuius signum est Fe et numerus atomicus 26. Id est metallum in prima transitionis serie digestum, per massam frequentissimum elementum quod omnem tellurem componit, multum nuclei interioris et exterioris effingens.
Quod attinet ad frequentiam, ferrum est quartum elementum chemicum in cortice telluris inventum. Frequentia quidem ferri in planetis saxosis sicut Tellus est effectus fusionis in stellis massae magnae, ubi generatio niccoli-56 (quod in frequentissimum ferri isotopum tabescit) est ultima reactio fusionis nuclearis exothermica. Hoc efficit ut niccolum radioactivum fiat ultimum elementum generatum antequam conlapsus supernovae generis II ad eventum explosivum quae hunc praecursorem radionucleidum ferri abundanter in spatium spargit.
Sicut alia elementa gregis 8, ferrum variissimos status oxidationis habet, –2 ad +6, quamquam status +2 et +3 sunt frequentissimi. Ferrum elementale fit in meteoroidis et aliis circumiectibus quibus est paulum oxygenii, sed oxygenium et aquam fert. Superficies ferri novi apparent griseoargenteae et inlustreae, sed in aere quotidiano oxidizantes, oxida ferri generant, etiam robigo appellata. Dissimilis multorum metallorum aliorum quae passivantia? oxidi strata pariunt, oxida ferri plus volumen metallo ferreo occupant, et ergo oxida ferri defringuntur et superficies novas pro corrosione exponunt.
Metallum ferreum adhibitum est post antiquitatem, quamquam ligationes metallicae, quibus sunt humiliores temperaturae liquefactionis, primum in historia adhibitae sunt. Ferrum purum est mollis (aluminio mollior), sed fundendo non fieri potest. Materies magnopere per impuritates fundendi, sicut carbonium, dura fit et stabilitur. Certa carbonii proportio (inter 0.2% et 2.1%) chalybem efficit, qui ferro puro esse potest usque ad millies durior. Crudum metallum ferreum in fornacibus altis, ubi aes per coke ad ferrum crudum convertitur, cui est multum carbonii. Addita purgatio per oxygenium summam carbonii ad proportionem rectam ad faciendum chalybem deminuit.
Chalybes et ferrum carbonii humilis mixturas cum aliis metallis (chalybibus ligatis) sunt amplissima metalla in usu industriae, ob eorum multas proprietates optabiles et abundantiam ferri.
Chemicis ferri compositis, quae composita ferrea et ferrica comprehendunt, sunt multi usus. Oxidum ferri cum pulvi aluminii mixtum accendi potest ad generandam reactionem thermitis, in conferruminando et aeribus purgandis adhibitam. Binaria parit composita cum halogenis et chalcogenis. Inter eius composita organometallica est ferrocenum, primum "compositum sandwich" inventum. 
Ferrum personam magni momenti in biologia agit, prompte tenues complexes cum oxygenio moleculari in haemoglobin et myoglobin generat; haec duo composita sunt frequentia transportationis oxygenii proteina in vertebratis. Etiam adhibetur ferrum in situ activo? multorum enzymorum redox magni momenti quae de respiratione cellulari et oxidatione et reductione in plantis et animalibus tractat.
Verbo ferro sunt multi sensus translati, inter quos:
Mechanicae ferri et eius mixturarum proprietates aestimari possunt per varia certamina, inter quae certamen Brinellianum, certamen Rockwellianum, et certamen duritiae Vickersianum. Scientia de ferro est tam constans quam ea ad ordinandas mensuras vel ad comparanda certamina saepe adhibetur.[3][4] Sed mechanicae ferri proprietates a puritate speciminum magnopere adficiuntur: puri crystalli singuli pro investigationibus revera sunt aluminio molliores,[2] et purissimum ferrum per industriam effectum (99.99%) duritiam 20–30 Brinellianorum habet.[5] Incrementum carbonii intra ferrum primum efficit ut duritia tensilesque ferri vires pariter amplificantur. Maxima 65 Rc duritia per 0.6 centesimam carbonii efficitur, quamquam hoc metallum cui sunt humiles vires tensiles generat.[6]
Ferrum est exemplum allotropismi in metallo. Sunt saltem quattuor allotropicae ferri formae, α, γ, δ, et ε appellatae; pressuris altissimis, nonnulla indicia controversa monstrat phasim β pressuris et temperaturis altissimis esse stabilem.[7]
Labina nivis[1][2] est subita nivis fluxio desuper secundum declivitatem montis, quae fit cum stimuli naturales, sicut onus ex nive nova vel etiam pluvia, vel stimuli artificiosi, sicut snowmobilers,? explosivae,? vel nartatores in terra postica, nivem cumulatam nimio pondere onerarent.[3]
Apud urbem Tavaum pagi Grisoniae in Helvetia super montem  'Weissfluhjoch' Institutum Confoederationis Helveticae Studiorum Nivis Labinarumque a Schola Superiore Polytechnica Foederale Turicense anno 1942 conditum est.[4] Institutum apud urbem Sedunum in Valesia aream studii labinarum gerit.[5]
Vide etiam paginam discretivam: tempestas
Status caeli[1] seu simpliciter caelum[2][3] in meteorologia est status et habitus atmosphaerae, utrum diei caelum calidum an frigidum sit, pluviumne an siccum, apricum an nubilosum. Inter caelorum prodigia quae saepe videntur sunt pluvia, nix, ariditas, frigus, calor. Rarae sunt tempestates sicut procellae pluviosae, ningores caecantes, turbines, et typhones marini.
Clima dissimiliter est caeli status qui cuiusdam regionis temporibus anni proprius est. Meteorologi climatis causas investigantes etiam temperaturis, pressionibus atmosphaerae, ventisque datis utuntur ut caeli status quotidie praecinatur. Hae caeli status praenuntiationes visae televisionibus adiuvant homines quotidie sua acta proposita excogitare; exactitudo autem harum praenuntiationum paene ad zerum post duos aut tres dies cadit.
Radiatio electromagnetica dicitur et photona et undae electromagneticae quae per spatium propagant utrum in materia aut in vacuo spatio. 
Radiatio electromagnetica in genera varia, secundum undae frequentiam, classificatur; haec genera, ex ordine frequentia undae augente, longitudine autem decrescente, sunt: 
Undae electromagneticae moventur per materies vel etiam per vacuum. Campus electronicus et campus magneticus vibrent, et perpendiculares sunt directioni ubi it energia undarum.
Vide etiam paginam discretivam: massa (discretiva)
Massa (-ae, f.)[1] sive moles (-is, f.) est quantitas physica quae in omnibus rebus corporeis considit, et secundum theoriam Newtonianam, omnes vires gravitationales rei efficit. Iuxta Systema Unitatium Internationale, massa plerumque unitatibus chiliogrammatibus (kg) aestimatur, sed iuxta mensuram Anglicam quoque, libra massae aestimatur. Auri pondus marcis olim aestimabatur.
Pondus et massa sunt notiones ad scientiam physicam pertinentes. Pondus significat gravitatem cuiusdam rei; massa autem, ut nos Isaacus Newtonus docet, est quantitas materiae in re quadam, materiae quae omnes vires gravitationales rei efficit. Moles in re technica aliam significat rem: numerum particulae quem corpus quoddam cohibet. In Systemate Unitatium Internationali, has distinctiones affirmante, massa unitatibus chiliogrammatis (kg), vires pondusque Newtoniis (N), molesque molibus (mol) aestimatur.
Secundum theoriam Newtonianam, pondus massae cuiusdam determinatur massam multiplicando cum acceleratione libere cadendi planetae quodam pertinente. In Telluris superficie, haec acceleratio est g = 9.806 m/s², ut pondus p massae cuiusdam m = 1/9.806 kg ibi sit p = mg = 1 N. 
Sine massa, vis gravitatis ipsa non exstat, nec doctrina gravitationis planetarumque nec alia pars magnifica e physica Newtoniana. Omne corpus specificam habet massam, quam sua densitas et volumen coniunctim indicant. Praecipue, Newtonus nos docet massam esse volumen cum densitate multiplicatam,
[2] motum esse massam cum velocitate multiplicatam,[3] omnem vim esse massam cum acceleratione multiplicatam,[4] et omne pondus esse virium gravitationalium speciem quam massa efficit.[5] Haec distinctio inter massam et pondus magna est astronomiae quia massa rei est eadem in omnibus superficiebus, sed rei pondus est maior in Telluris superficie quam in Lunae Martisque superficiebus.
Semiconductrum est species materiae solidae cuius conductivitas electrica magnitudine inter conductrum et insulatrum iacet, et cuius resistivitas plerumque est variabilis inter illam conductri valorem (10-8 Ω m) et illam insulatri valorem (10+16 Ω m). Materiae semiconductri sunt fundamenta electronicae digitalis hodiernae, inter quas radio, computatra, telephonia, et multae aliae machinae electricae cum integrato circuito. Inter tales res sunt transistra, cellulae solares, et multa genera diodorum, inter quos diodus quod lucem emittit, rectificator a silicio temperatus, et circuitus integrati digitales et analogi. Simile, tympana photovoltaica solaria semiconductrorum energiam lucis in energiam electrica vertunt. In conductro metallico, fluxus a flumine electronum fertur. In semiconductris, fluxus a flumine electronum vel a flumine foraminum electronum onere postivorum in electronica materiei structura ferri saepe habetur.
Systema internationale unitatum (symbolum SI) est mensurae systema quod circum annum 1960 ex mensuris metricis creatum est[1] ut unitates magnitudinibus mensura laboratoriali utiliores habeantur.
Ab anno 2019 totae unitates SI per quantitates constantes physicas describuntur.
Hoc SI systema septem unitates primarias vel axiomaticas habet: metrum (m), chiliogramma (kg), secundum (s), amperium (A), kelvin (K), moles (mol), et candela (cd).[2]
Metrum (symbolum: m) est distantia quam per conventum anni 1983 lumen in vacuo in parte  secundi percurrit, ut velocitas lucis subtiliter definita sit sequenti modo
Chiliogramma (-atis, n.) (symbolum: kg) est massae unitas ab anno 1889 definita ut unum chiliogramma sit quam massam exemplar priscum continet Lutetiae apud Officinam Internationalem Ponderae Mensuraeque situm. Exemplar factum est ex metallis Platino (90 %) atque Iridio (10 %). In forma cylindrica fusum est 39 mm alti, cum radio 19.5 mm.
Secundum (symbolum: s) est temporis spatium quod per conventum anni 1967 correspondet tantis 9 192 631 770 periodorum lucis undarum quam potimur ex transitione inter duos gradus hypersubtiles stati fundamentalis atomi Cs 133.
Amperium[3] (symbolum: A) est fluxionis unitas electricae ab anno 1948 definita postulando constantem magneticum in legem Biot-Savart esse accurate
Est fluxio electrica constans quae, si contineatur in duobus conductoribus parallelis, longitudinibus infinitis, quorum diametros neglegere possumus, uno metro exactiter inter eos, vim in quoque conductore creet magnitudinis 2×10–7 Newtoni per metrum conductoris.
Kelvin[4] (symbolum: K) est unitas temperaturae thermodynamicae absolutae quae per conventum anni 1968 definita est ut pars 1/273.16 sit temperaturae thermodynamicae status trini aquae in quo simul status liquidi, solidi, et gasii coexistent.
Moles (-is, f.) (symbolum: mol) est quantitatis materiae unitas quae per conventum anni 1969 tantis entitatibus correspondet ut quantae atomorum carboniorum sunt in parte 0.012 chiliogrammatis carbonii. Secundum conventum anni 1980 asciscitur atomos carbonii esse sine vinculi et in statu quantico fundamentali quiescendi.
Candela (symbolum: cd) est intensitatis luminosae unitas quae mensura est sensitivitatis oculi humani et intensitatis lucis physicae coniunctim. Unitas candelae definitur ut una candela communis habeat intensitatem luminosam comparabilem. Per conventum anni 1979 una candela correspondet intensitate luminosa quam fons monochromatica lucis edit si sua frequentia est 540 x 1012 Hertz et sua intensitas physica est 1/683 Wattii per steradian.
Omnes mensurae metricae praefixis utuntur ad novas unitates, quae magnitudines communicant, creandas. Si magnitudo maior est quam magnitudo unitatis, praefixum e lingua Graeca provenit, ut hecto- a verbo Graeco ἑκατόν 'centum'; si minor, e lingua Latina, ut centi- a "centum." Quodque praefixum significat potentiam decimorum sic:
Ergo, centimetrum significat spatium centesimae metri; chiliogramma significat massam mille grammatum.
Per compositionem unitatium primariarum, omnes unitates secundarias derivantur, exempli causa, de area metrum quadratum (m2), de volumine metrum cubicum (m3), et de vi newtonium (N = kg m/s2). In Systemate Internationale, variae unitates secundariae physicis praeclaribus nominata sunt[5]:
Nonnullae quantitates definiuntur ut analogia duarum quantitatium unitatibus identicis. Eae quantitates speciales dicuntur habere unitatem unius. Exempla in Systemate Internationale sunt unitates angulorum. Unum radian anguli plani, ut definitur, est circuli absida ab angulo subtenta divisa a radio. Unum steradian est sphaerae area ab angulo solido subtenta divisa a radio quadrato.
Nonnullae unitates ad Systema Internationale non pertinentes in variis partibus scientiae atque artium adhibentur. Inter quas 
Secundum annorum 1948 et 2003 conventa, numeri pars integra a parte fractionali separanda est puncto aut comma; et ut numeros facilius legas numerorum decimalium longorum digitos potes gregibus ternorum separare spatiis tenuibus.[6]
Pro spatio tenendo, potes Vicipaediae symbolis &nbsp; vel symbolis uti.[7]
Pro spatio tenendo in formulis LaTeX mathematicis, potes symbolum \, uti.[8]
Frumentum est quaelibet herba poacea ex quo constat seges. Frumenta seminis eduli (qui secundum biologos est potius fructus genus, nempe caryopsis) coluntur, et per terrarum orbem magis quam segetes ceterae. Plebes in quibusdam civitatibus paene nullo alio cibo nisi frumento vivunt.
Frumentum non solum in escam adhiberi potest, sed praeterea fermentatum fit cervisia.
Locutio "Milium Indicum", de contextu pendente, potest indicare aut sorghum,[1] aut maizium,[2] aut frumentum generis aut Eleusine coracana aut Pennisetum glaucum.[3]
Sunt herbae quae cum non poaceae sint, nihilominus tam similiter adhibeantur ut saepe inter frumenta numerentur, quae sunt:
Vide etiam paginam discretivam: Musa
Ariena,[1] Latinitate mediaevali et recentiori musa,[2][3][4] est fructus plantarum generis Musae qui speciei hybridae Musa × paradisiaca attribuuntur. Fructus est inter agriculturae tropicae praecipuos, sub aliis climatibus haud proveniens, commercio in omnes orbis terrarum partes advectus.
Genus Musa libro specierum plantarum anno 1753 constitutum est a Carolo Linnaeo, qui inter Polygamia monoecia ordinavit. Ille quinque species enumeravit, inter quas M. paradisiaca et M. sapientum.[5] Origo horum nominum subter videbitur. Familia Musacearum ex hoc genere ab Jussieu in Genera Plantarum anno 1789 appellata est. Hodie satis constat plurimas varietates musarum cultarum, speciei Musa x paradisiaca attributas, hybridas esse M. acuminatae cum M. balbisiana.
Primus scriptorum Latinorum nobis servatorum Plinius maior in Naturali historia hanc plantam fructumque eius descripsit et nominavit: "Maior alia pomo et suavitate praecellentior, quo sapientes Indorum vivunt. Folium alas avium imitatur, longitudine trium cubitorum, latitudine duum. Fructum cortice emittit admirabilem suci dulcedine, ut uno quaternos satiet. Arbori nomen "palae", pomo "arierae".[1] Plurima est in Sydracis, expeditionum Alexandri termino."[6] Inter medicos mediaevalibus, Avicenna (qui Latine in versionibus Canonis legitur) hunc fructum, apud Arabes bene cognitum, nomine Musa nuncupat proprietatesque medicas recapitulat: "Musa quid est, nota est. Nutrit velociter et est lenificativa. . . . Confert adustioni gutturis et pectoris. Membra nutrit. Stomacho conveniens est, et multitudo eius stomacho est gravis valde. . . . Augmentum efficit in spermate, et convenit renibus, et provocat urinam."[7]
Garcias ab Horto, medicus Portugallensis qui Goae in India laboravit, Lusitanice anno 1563 libro Colóquios dos simples e drogas he cousas medicinais da Índia hunc fructum curiosissime descripsit sub nomine fico da Índia. Inde Carolus Clusius, eruditissimus huius operis interpres, saepe "musam" post auctoritates mediaevales sed et interdum ficum appellavit: de corymbis "centum, interdum ducentos aut plures ficos" sustinentibus loquitur, sed "Arabes hunc fructum musa aut amusa vocant: sic et Avicenna et Serapio et Rhases . . . Praescribunt medici Indi hunc fructum in febribus aliisque morbis."[8] Classicam verbi musae etymologiam Carolus Clusius impatiens reiecit: "Ridiculum autem est quod scripsit quidam Franciscanus. Appellatur, inquit, hic laudabilis fructus Musa, quod dignus sit Musis, aut quod earum sit fructus. Addit praeterea eum esse fructum quem degustaverit Adam in paradiso terrestri."[9] Re vera nomina musa et amusa originem Arabicum habent, mauz موز aut articulo addito al-mauz.[10]
Erant etiam qui "pomum Paradisi" appellarent, si fides Georgio Everardo Rumphio reponenda sit, qui enim in Herbario Amboinensi anno 1741 scripsit: "Hodierni Christiani Syriam et Aegyptum inhabitantes hunc vocant Pomum Paradisi, atque unanimo consensu credunt ac putant esse illum fructum, cum quo primo genita omniumque Mater Eva primum commisit peccatum. Quum fructus refert membrum virile, cuius adspectu Eva in effrenam illam cupiditatem instigata fuit."[11] Nomen ficus Indica interdum adhibetur, sed ambiguum est.[12] Insuper apud nonnullos "plantanus"[13] aut "platanus"[14] nuncupatur.
Arbor, ait Clusius, "nullis constat ramis, sed e germine flores quosdam coniunctum profert, subrufos, ovi effigie, et palmi longitudine, e quibus circumeminent pediculi, centum, interdum ducentos aut plures ficos sustinentes."[15] Pergit Rumphius:
Clusius post Garciam de varietatibus saeculo sexto decimo in Asia meridiana notis ita narrat:
Rumphius varietatem Pisang Medji saeculo duodevicensimo in insulis Indiarum orientalium provenientem describit: "Fructus sunt septem et octo pollices longi, binos digitos crassi, in tres notabiles ac binos obscuriores angulos notati, unde quodammodo trigoni sunt, plerumque recti vel parum inflexi instar cornuum damae; externe obducti sunt crassa sed fragili pellicula, quae tamen facile ab ipsa separari potest carne, suntque externe glabri et pallide flavescentes."[18]
Andreas Thevetus medio saeculo 16, Ioannes Lerius anno 1556 arbores musarum cultas in Brasilia observaverunt eis pagis ubi hodie stat urbs Fluminensis. Fructus ab indigenis Tupinambá paco appellabantur (cf. lingua Lusitana hodierna pacobeira "arbor musarum"), arbores autem paco-aire i.e. "palma musarum". De quibus fructibus Lerius: "Ad pomi vero istius bonitatem quod attinet, ubi maturuit, calyce ad modum recentis ficus avulso, grumosum apparet: quo fit ut mandentibus ficum referat, unde a nobis ficus nominabatur: sapore vero vel delicatissimas Massilienses ficus superat."[19][20] Job Hortop nauta Anglus in regione montis Leonini anno 1567 fructus musarum (plantaines) admiravit.[21]
Distinguuntur hodie in commercio musae sive bananae proprius dictae, molles dulcesque quae crudae ad mensas secundas inferuntur, a plantanis saepe maioribus, carne durioribus et amylaceis, colore viridescentibus, ad coquendum idoneis.
Clusius coquinam varietatis cuiusdam saeculo sexto decimoI cognitae describit: "genus quoddam amplum, plenum, palmi longitudine. Id asstum et vino deinde maceratum, inspersa canella, multo melius sapit quam malum cydonium assum. Idem fructus per medium sectus et in sartagine cum saccharo probe frictus, insperso postea cinnamomo, gratissimus est cibus."[22]
Musae secari siccarique possunt et forma frustulorum assorum edi. Musae siccatae possunt in farinam moli.
Musae in Donkey Kong corpore operum res magna est.[23] Donkey Kong eius persona prima collectionem musae habet quam saepe Gregis Kremling furatur iussu eorum principis King. K. Rool.[23] Donkey, saepe, et alius populus Familiae Kong musas recolligunt dum Grex Kremling et aliae creaturae malae pugnant.[23]
Thea (-ae, f.)[1][2] seu Cha[3][4] est infusum ex aqua calida et foliis floribusque plantae Camelliae sinensis confecta, quam permulti homines ut potum vel calidum, vel cum glacie, aut purum aut cum saccharo, lacte, ac suco limoniorum sumunt. Caffeinum continet.
Textuum Latinorum antiquissimus, quo thea describitur, est versio itinerarii Ioannis Hugonis Linscotani saeculo XVI exeunte divulgata:
Secundum regionem cultus varietates theae tres distinguuntur: Assam, thea saporis validi ex India orientali, Ceylon, sapore acerbo e Sri Lanca et nominata "regina theae" sapore subtili et clementi: varietas Darjeeling, quae in regione orientali Indiae in fastigiis Himalaiae crescit.
Quamvis de eadem planta sint, genera theae et modo fabricationis differunt. Diuturnitate variabile depositionis ac fermentationis foliorum variabilitas coloris et saporis efficitur.
Praeparatio theae e varietate pendet. Cum thea e foliis fermentatis infusione aquam ferventem necessitet, thea viridis cum aqua temperaturae de septuaginta octogintave °C infunditur. Post infusionem thea spatio duorum triumve minutorum relinquitur, etiam pendens ex varietate: generaliter dicitur, quo firmior et obscurior varietas theae est, eo longior thea relinquendo est. Theae fermentatae frequenter cum saccharo et lacte potantur, cum theis viridibus potius puriter utantur. Eae regulae autem non leges sunt, sed secundum mores civitatum et iudicium privatum variant.
De antiquo usu infusionis theae, mythis incertitudinibusque reiectis, fons litterarius primus qui citari potest est carmen satyricum anno 59 a.C.n. ab Wang Bao scriptum, titulo "Tong yue" (scilicet "syngrapha servi"). Auctor e regione meridio-occidentali Shu oriundus, sed qui ad aulam imperatorum Sigani in urbe degit, inde in patriam se profectum praetendit ad urbem Chengdu ut servum locaret cuius officia taediosa enumerat, inter quae "theam bulliendam vasaque implenda curabit".[6][7] Inde scimus potionem theae in Chengdu iam saeculo I a.C.n. usitatam; folia iam in palatio imperatorum nota, sed sicut medicamenta. Scholiasta antiquus non "potionem" sed "embamma amarum" ad hunc versum adnotat.[8] Paulo postea auctor Yang Xiong, qui e Chengdu ortus est et saeculo I ineunte floruit, in laudatione regionis natalis theam brevissime refert,[9] atque in glossario suo verborum provincialium ait populum Sichuensem meridio-occidentalem nomine huius plantae non cha sed she uti.[10]
Usus huius potionis a regione Shu in Tibetum[11] et ad urbes Sericae orientalis et borealis tardius et graduatim pervenit.
Consuetudinem theae sorbendae inter Sinas saeculo VIII pervulgatam esse asseverat historia domus Tang.[12] Eo tempore pro certo libellus Cha jing (scilicet "Canon theae") ab auctore Lu Yu (e provincia meridiana Hubei oriundo) editus est.[13]
Mox Sulaimān al-Tājir mercator, qui anno fere 851 ex urbe Sīrāf in Irania in Sinis ad emporium Quancheum navigavit, primus occidentalium de infusione theae nuntiavit:
Functio in arte mathematica est congruentia inter duas copias, quae ad quodque elementum primae copiae unum elementum secundae copiae destinat.[1] Prima copia dominium dicitur,  altera codominium. Si  quoddam elementum primae copiae designat,  variabilis independens est. Si  functio est, quae mathematice per  scribitur et significat " esse elementum codominii ad elementum  dominii destinatum", variabilis  dependens appellatur.
Si plura elementa sunt, quae  ad elementum  destinari possint, congruentia non est
functio. Exempli gratia: sit  sintque dominium et codominium copiae
numerorum realium . Haec congruentia non est functio, quod elemento  (velut 4) duo elementa (i. e. 2, -2) attribuuntur. Sin autem codominium est copia numerorum realium non-negativorum vel functio est velut , haec congruentia functio appellatur.
Functionem definire licet per formulam aut regulam aut tabulam, dum modo unum elementum codominii sit quod ad quodque elementum dominii destinetur.  Functiones sunt species relationis:  functio  est copia parium ordinatarum (a, b) ut .
Analysis est theoria functionum. Analysis numerorum realium est theoria functionum quarum dominium (et codominium) est ; analysis numerorum complexorum est analysis earum, quarum dominium est . G. H. Hardy dicit, "Illa notio, quantitatem variabilis ex quadam alia dependere, fortasse notio potissima in tota arte mathematica est."[2]
Si dominium est copia quantitatum binarum, sicut , functio duas variabiles independentes habet. Exempli gratia, . Quae functio  par elementorum  ad unum elementum codominii (quod est ) destinat, velut par  ad . Functiones autem tres, quattuor pluresve variabiles independentes habere possunt.
Altera notatio functionum est notatio lambda, quae variabiles independentes post lambda litteram enumerat. Scribitur:  quod eandem functionem atque  describit. Forma sicut  appellatur combinatoria.
Si ad quoddam elementum  codominii aut nullum aut unum elementum  dominii destinatur, functio appellatur functio iniectiva, aut functio unum elementum uni elemento attribuens. Si omne elementum  codominii habet elementum  (aut plura elementa  ...) dominii quod ad  destinatur, functio appellatur functio superiectiva. Functio quae simul iniectiva et superiectiva est, functio biiectiva appellatur.
Quaedam functio biiectiva  habet functionem inversam , cuius dominium est codominium functionis  cuiusque codominium dominium functionis . Si , tum est . Exempli gratia: functio  habet functionem inversam . Formulam functionis inversae describere saepenumero haud facile est.
Compositio functionum est nova functio per quam elementum dominii primae functionis cum elemento codominii secundae functionis congruit. Si  sunt functiones, et si dominium functionis  est (aut continet) codominium functionis , scribi potest . Exempli gratia, sint . Nunc , et . Non sunt eaedem functiones: si , sed .
Copia omnium functionum invertibilium quarum dominium et codominium eadem copia est caterva appellatur. Idem factor catervae est functio quae quodque elementum cum eodum elemento coniungit: ; operatio catervae est compositio.
Symmetria est duplicatio formae.  Si partes figurae quaedam similes sunt inter se, figura dicitur symmetros.  Corpus animalis est symmetron, quod oculi, aures, pedes, et aliae partes idem sunt in dextero latere quam in laevo, quasi in speculo reflectae.  Haec est symmetria lateralis. Est etiam symmetria radialis, ubi partes figurae per circulam ita disponuntur, ut forma eadem sit si figura circum centrum vertat.  Symmetria notio magni momenti est in artibus visualibus et in mathematica (praecipue in algebra).
Figurae in plano vel symmetriam lateralem habent, vel symmetriam radialem, vel neutram.  Exempli gratia, A littera lateralem, stella * symmetriam radialem habet;  Q littera non habet:  est asymmetros.
Aratrum est instrumentum in agricultura adhibitum ut solum ad semen spargendum vel plantas ponendas colatur.
Vergilius in Georgicis fabricationem aratri describit his versibus[1]:
...continuo in silvis magna vi flexa domatur  
in burim et curvi formam accipit ulmus aratri.  
huic a stirpe pedes temo protentus in octo,  
binae aures, duplici aptantur dentalia dorso.  
caeditur et tilia ante iugo levis altaque fagus 
stivaque, quae currus a tergo torqueat imos,..,
ad quos versus intelligendos schemata adhibita iuvare possunt.
Lucretius de detrimentis, quas omnes res terrestres patiuntur, disserens sic vomerem memorat[2]: 
...uncus aratri	
ferreus occulte decrescit vomer in arvis...,
quos versus Rabanus Maurus citat et nonnulla de sensu aratri allegorico addit[3]:
Aratrum enim mystice significat opus praedicationis evangelicae in quo cultus agri dominici exercetur: ita ut vomere verbi divini extirpentur vitia simul et eradicentur noxia desideria, sicque praeparetur terra cordium humanorum ad accipienda semina virtutum. Sed studiosus quisque aratrum spiritale tenens ad anteriora adtendere debet, ut faciat sulcum rectum et non avertatur a tramite veritatis, unde Dominus ait in evangelio: Nemo mittens manum suam in aratrum et respiciens retro aptus est regnum caelorum[4]. Vomeres enim et ligones exercitia praedicationum sunt, unde propheta de doctoribus ait: Conflabunt gladios suos in vomeres, et lanceas suos in falces[5].
Agricola Germanicus equis aratroque solum exarat.
Aratrum in Africa Australi usitatum.
Agricola tibetensis bovibus arans.
Pictura in manuscripto God Spede ye Plough, poematis Anglici  saeculo sexto decimo ineunte; nunc in Musaeo Britannico.
Aratrum ferreum Sinense cum tabula formanti curvata, anno 1637.
Malleus cum aratro in emblemate Exercitus Rubri anni 1918.
Fluxus oneris electrici, vel etiam electricitas, dicitur motus oneris electrici propter campum electricum in medio vel spatio fluxum sinente sicut metallo. Etiam olim dicitur fluxus electricus[1], sed hodie physici fluxum oneris electrici distinguunt ab fluxu campi electrici. 
Fluxio electrica vel electricitatis fluxio vel oneris electrici fluxio[2] (Symbolum usitatum: ) appellari potest mensura oneris electrici motús in spatio quodam sicut in filo conductore, [3] specialiter illa oneris electrici quantitas Q quae post punctum in conductore vel spatio per secundum temporis movit, id est [4] 
In Systemate unitiatium Internationali fluxionis electricae unitas est Amperium (-ii, n.) (symbolum: A)
[5]
quae ab anno 1948 definita est postulando constantem magneticum in legem Biot-Savart esse accurate
[6]
Ingeniarii fluxus electrici species duas distinguunt: fluxus constans vel Galvanicus (symbolum DC ex Anglice Direct Current) et fluxus oscillatorius vel alternans (symbolum AC ex Anglice Alternating current). Societates electricae universaliter fluxu oscillatorio utuntur ad energiam per fila conductora mittendam quia hoc modo transformatoribus utendo energiae amissionem minuere possunt.
Fluxionis electricae densitas vel simpliciter fluxionis densitas (Symbolum usitatum ) est idea a fluxione electrica  distincta sed identicam rem physicam metitur, cui sunt unitatibus A/m2 in Systemate Internationali. Mathematice fluxionis densitas definita est ut vector sit qui coniunctim dat directionem fluxionis  et magnitudinem oneris electrici qui currit per aream differentialem motus directione perpendicularem dI/dA sicut
Ut supra fluxionis electricae densitas aequat productum oneris electrici densitatis  et velocitatis . Notandum est fluxionis densitatem  intendere contrariam velocitate  quando oneris densitas est negativa (ρ < 0).
In physicae mathematica, rei R fluxio generaliter denotat quantum rei R fluit per temporis unitatem vel rei mutationis velocitatem, sicut
Verbum fluxus autem denotat quantum campi vectoralis  fluit per superficiem S specificatam, sicut
ubi  coniunctim dat elementum dA areae superficialis differentiale et directionem  superficie perpendicularem.
Fluxio electrica aequat fluxionis electricae densitatis fluxum, ut videamus applicando theorema Gauss ad vectorem , sicut
etsi eligimus superficies S quae filum conductorem secat.
Fluxus electricus, qui campi electrici  fluxum metitur, rem physicam metitur unitatibus V·m, quae permaxime a fluxione electrica distincta est. Mathematice fluxus electricus  definitus est ut
Secundum legem Gauss, si specificata superficie S est clausa, fluxus electricus aequalat , ubi q est onus totum quod superficies S clausa continet et  est constans electrica.
Machina vaporaria est machina quae vapore aquae ebullientis impellitur. Energiam vaporis ferventis in motionem mutat, quae adhibetur ad alias machinas exercendas aut vehicula, sicut tramina vel naves, etiam ut videtur birotas, impellenda. Ad genus machinarum calore propulsarum pertinet. Aliae huiusmodi machinae sunt eae quae gase flagranti aut aere calefacta propelluntur.
Exempla vaporis ad opus exercendum adhibiti inveniuntur primo saeculo, cum Hero Alexandrinus turbinem vaporarium simplicem excogitavit, necnon, ut ferunt, machinam quae ianuas templi aperiret et clauderet.
Initium hodiernae machinae vaporariae fuit antlia quaedam, a Thoma Savery anno 1698 fabricata, in qua vapor recte in corpus aquae elevandae agitur. Prima machina quae cylindro et pistillo utebatur a Dionysio Papin, machinam Savery emendare volens, 1705 constructa est. Eodem anno, Thomas Newcomen machinam cum embolo fabricavit quae formae hodiernae propius accedebat. Embolus in cylindro movens catena colligata est ad extremam partem trabis, quasi trutinae magnae. Vapor ex cortina in cylindrum admissus sinebat embolum elevari a contrapondere gravi quod ab altera parte trutinae suspensum est. Inde, valvula clausa, vapor cylindri a frigida aquae scatebra rapide condensabatur ut, cylindro iam vacuo, embolus vi atmosphaerica deprimeretur et opus aquae elevandae exerceretur trahendo ferulam quae trabem ad antliam coniungebat.
Fertur Honophredus Potter, puer quidem, cui valvulam aperire et claudere iussus erat, tam ignavia quam sollertia, fecisse machinam, per duas chordas, valvulas ipsius agere, et ideo primam valvulam automaticam finxisse.
Creatio hodiernae machinae vaporariae debita est Iacobo Watt, fabricatori instrumentorum in Universitate Glasvegiensi, qui emendationem quintuplicem fecit:
Watt alias res perutiles excogitavit, exempli gratia, valvulam strangulatricem quae vaporis admissum temperaret, gubernatrum centrifugum (de quo vide infra) et cum Gulielmo Murdoch, valvulam lapsivam ad vaporem e cylindro admittendum et liberandum. Excogitavit etiam artificium (cuius diploma monopolii ei donatum est) quo duo aut plures cylindri in machina unica simul exercentur, videlicet “machinam compositam”, quae perutilem se praebuit in machinis amplioribus ubi magis intererat alimenti usus parcioris.
Motus prorsum et retrorsum emboli per lineam rectam in motum rotativum convertitur per virgulam colligativam, quae, axi uncato coniuncta, rotam volantem volvit. 
Potentiam machinarum metiri solent iuxta “potentiam equi”. Gratia exempli, machina potentiae unius equi est ea quae pondus 33 000 librarum, per spatium unius pedis, in una minuta, elevare valet. Ista mensura adscita est quod cum primae machinae in locum equorum substituerentur ad aquam ex fodinis haurendam, possessores fodinarum scire volebant quot equos, machina empta, dimittant.
Antea cortinae ferreae erant, sed hodie chalybis construuntur ut pressiones vaporis permaximae resistant. Primae cortinae unam solam, interdum duas caminas habebant quae a focario ducebantur. Cortinae recentiores tamen caminulas multiplices continent quae e focario per mediam cortinam in fumarium ducuntur, unde cum vapore e cylindris exhausto, fumi in aerem exeunt. Ventii meatus a vapore exhausto inductus, calorem per caminulas trahit ut energia in aquam transferatur, et flagrantiam in focario auget.
In cortina tubaria, aqua in tubis per fornacem ducitur ut vapor maximae pressionis rapide gignitur.
In Machina Supercalefacta, vapor in cortina genitus, inde per tubulos ductus in fornace iterum calefit, energia aucta quamvis pressionis eadem manet.
Ad cortinam coniungi solent antlia ad aquam iniciendam et varii mouli ad quantitatem aquae in cortinae et pressionem vaporis indicandam, et valvula salutaris quae vaporem solvit si pressio magis crescat quam ut cortina tuta maneat.
Calor quo aqua in vaporem mutatur est energia qua machina utitur ut opus utile efficiatur. Si aqua in vaso omnino clauso continuo calefiat, energia in vapore sic cumulata pressionem adeo auget ut, quodam tempore, vasum noniam resister valens erumpat, scilicet energia calorica in energiam mechanicam mutetur. Causa pressionis ita augendae est quod vapor spatium occupat magis quam spatium ab aqua occupatum, vicibus 1600. Cum vapor gignitur et spatium non invenit ut expendatur, pressio ingens afficitur, et hac vi expansiva, machina exercetur.
In machina, cortina est vasum paene clausum ex quo per tubum pressio vaporem impellit ad vaporarium unde ad cylindros distribuitur ut embolos exerceat.
Vapor, cum pressione impulsus embolo fit, ad finem cylindri magna cum vi repellit. Cum autem motus emboli perfectus est, quoddam ingenium callidissimum, "valvula lapsiva" nomine, agere incipit quae ingressum ad eam partem cylindri claudit et vaporem in alteram partem admittit, ut embolus rursus repellitur. Eodem tempore, valvula labens istam partem cylindri quae primo vaporem accepit, ut vapor exhaustus embolo redeunte eiciatur. Quoniam axis uncatus (qui rotam volantem volvit) ad embolum coniungitur per virgulam emboli et virgulam colligativum, ideo rota semel per gyrum volvitur quotiescunque motum prorsum et retrorsum perficit. Valvula labens ipsa "eccentrico" movetur, quod est discus in axe uncato affixus, aliquantulo extra centrum, ut motus quasi unci efficiatur, etsi per spatium brevius. Eccentricum movet virgulam quae valvulam labentem prorsum et retrorsum labi facit.
Velocitas machinae temperatur ab ingenio, gubernatro vocato, quod consistit in axe verticali, rotulis dentatis ad axem uncatum connexo, in quo summo duae alae cardinatae affixae sunt, globos graves in fines ferentes. Cum velocitas machinae augetur, quanto velocius axis gubernatri rotatur, tanto exterius et sursum globi volant, ut alae, sic elevatae, virgulas sibi coniunctas attrahunt quae vavulam strangulatricem exercentes commeatum vaporis restringant et velocitatem ita subdant.
Arma (-orum, n. pl.) sunt instrumenta bellica, sive ad tegendum sive ad nocendum. Arma nociva saepe ad homines necandum adhibentur, arma tectiva ad protegendum. In usu sunt apud milites et gladiatores.
Arma nonnumquam sensu translato pro bello sive proelio stant.
Sculptura (-ae, f.) est inter bellas artes illa ars visualis, qua artifices imagines trium dimensionum solidas sculpendo creant. 
Imagines, cunctim sculpturae quoque vocatae, sunt variorum generum: monumenta, caelamina, signa, simulacra, effigies, strongylae, statuae, symplegmata, turmae. 
Sculptor, ille artifex, ex materiis sculpit, sicut aere, argento, argilla, auro, ferro, lapide, ligno, marmore, saxo, vel plastico. 
Moles Trium Angustiarum[1] (Sinice 長江三峽大壩[2]; pinyin Chángjiāng Sānxiá Dàbà) est moles hydroelectrica in flumine Caeruleo prope oppidum Sandouping, in districtu Yiling praefecturae urbanae Yichang, in  Sinarum provincia Hubei aedificata. Quae moles, quod ad capacitatem attinet, maxima orbis terrarum est, sed secunda a mole Itaipu quod ad annuam generationem electricitatis spectat. Aedificium iam anno 2006 confectum est. Moles Trium Angustiarum a mense Maio 2012 ab omni parte suo officio rite fungebatur, elevatore navium excepto, qui anno 2015 aperietur.
Praeter electricitatem generatam, moles facultatem navigiorum Fluminis Caerulei auget casusque inundationum omnis regionis inter Yichang et fluminis ostia iacentis minuit, aquis antea superfluentes iam a mole retentis. Gubernatio Sinica propositum historicas res prosperas artis ingeniariae atque evolutionis socialis et oeconomicae habet, praecipue propter inventum magnarum generatorum novissimorum, et deminutionem emissionum gasiorum thermocepicorum. Sitús autem archaeologicos et culturae inundavit et hominum fere 1.3 millionum loco movere coegit, atque plures oecologiae commutationes efficit, inter quas auctius terrae lapsuum periculum et specierum fluviatilium exstinctionem.
Flumen Caeruleum e glacie perpetua montis Geladandong provinciae Qinghai nascitur. Ibi aquae super maris aequor metrorum 5 170 supereminent. Flumen inde per chiliometrorum fere 6 300 ad ostia defluit haud longe ab urbe Sciamhaevo distantia. Rapidius in prima huius cursús parte descendit per montes et valles provinciae Sichuan usque ad magnam urbem Chongqing, ubi iam super maris aequor metris 192, neque pluribus, surgit. Lentius inde angustias tres, litteris Sinensibus celebres, per chiliometra fere 320 permeabat. Montibus tandem derelictis in planitiem orientalem Sericae emergit iuxta urbem Yichang, ubi altitudinem super maris aequor metrorum 110 habet. Tres angustiae sunt nominatim:
Vates Li Bai, anno 756 nuper ab exsilio revocatus, de transitu suo fluviali a templis Baidicheng per tres angustias ad Jiangling carmen composuit breve et celeberrimum:
Moles Trium Angustiarum, ita appellata propter cursús aquarum et ripas rupestres a receptaculo inundaturas, intra angustiam Xiling iuxta oppidum Sandouping praefecturae urbanae Yichang constructa est. Maximam esse confitetur inter moles sex quae fluctum illius magnae amnis aut iam constringunt aut constricturi sunt. Cui ab occidente et a montibus descendit, consecuturae sunt moles Wudongde, anno 2009 incepta, receptaculo sive lacu 950 metris super maris aequor; moles Baihetan, anno 2010 incepta, lacu 820 metris super maris aequor; moles Xiluodu, anno 2005 incepta, lacu 600 metris super maris aequor; moles Xiangjiaba, anno 2006 incepta, lacu 380 metris super maris aequor; moles ipsa Angustiarum; atque omnium veterrima, moles Gezhouba, anno 1988 confecta, lacu 66 metris super maris aequor iacenti.
Magna moles in flumen Caeruleum primum anno 1920 a viro publico Sun Yat-Sen excogitata est in libro cuius titulus est The International Development of China ("De evolutione Sinarum internationali").[5][6] Qui arguit molem cui esset facultas 22 gigawattiorum in flumine sub Tribus Angustiis generandorum fieri posse.[6] Gubernatio Nationalista, Chiang Kai-Shek duce, anno 1932 opus ad tempus propositorum adumbratorum in Tribus Angustiis coepit. Anno 1939, militares Iaponiae copiae Yichang occupaverunt et regionis mensuram agere coeperunt. Ratio, propositum Otani appellata, moli confecta est dum ei exspectabant ut victoriam Sinarum consequerentur. Anno 1944 Ioannes Lucianus Savage, principalis ingeniarius adumbrationum Ministerii Emendationis Civitatum Foederatarum, saepe ad moles et fossas designandas in civitates exteras convocatus, terras huius regionis mensus est propositumque descripsit "Incepti Fluminis Caerulei" sive "molis somniorum" (dream dam),[7] unde circa quattuor et quinquaginta ingeniarii Sinici Civitates Foederatas peregrinati sunt. Propositum primum rationes modo unico ad movendas naves enumerabat: eas per piscinas ad superiorem et inferiorem molis fines sitas moturas esse, atque trochleas naves ab altera piscina ad alteram tum ancoralibus levare vel demittere. Non notum est num haec explicatio consideraretur quia aquam conservaret vel quia ingeniarii putarent altitudinem inter flumen super et infra molem esse nimis pro rationibus aliis.[8] Metatoribus autem agros metiebantibus, scientibus studia oeconomica facientibus, ingeniariisque adumbrationes designantibus, gubernatio Nationalistarum, medio Bello Civili Sinico implicata, anno 1947 opus vetuit.
Gubernatio Communistarum, duce Mao Zedong, anno 1949 in terris continentis victor, molem Trium Angustiarum verbis favebat. Post inundationes fluminis Caerulei, anno 1954 successas, Mao Zedong ipse lamentationem anno 1956 composuit, titulo 游泳 "Natare", de "muris lapideis" futuris quibus tales mali casus praevenirentur.[3] Moles autem minor Gezhouba fluminis Caerulei iuxta urbem Yichang imprimis inter annos 1970 et 1988 constructa est, proposito maiore pro tempore reiecto. Tandem Congressus Nationalis Popularis anno 1992 constructionem molis Trium Angustiarum decrevit, 1767 legatis adnuentibus, 177 abnuentibus. Die 14 Decembris 1994 opus inceptum est.[9]
Corpus molis anno 2006 perfectum est. Praeter elevatorem navium (qui anno 2015 perfectus erit), primae huius magni propositi partes die 30 Octobris 2008 perfectae sunt, cum generator electricus turbinarius vicensimus sextus aedificii litoralis effectum commercialem habere coeperent: cuique generatori electrico est facultas 700 megawattiorum generandarum.[10][11] Ultimae duae generatores in aedificio subterraneo a mense Maio 2012 effectum plene habent. Triginta duo molis generatoribus praecipuis cum duobus minoribus generatoribus (cuique 50 megawattia, qui ipsam stationem administrant) coniunctis, tota electricitatis generandae facultas 22 500 megawattiorum attingit.[10][12][13] Hora 09:00 die 26 Octobris 2010 aquarum altitudo maxima, videlicet 175 metris super maris aequor, primum attingitur.[14]
Moles e concreto (ut qui diceret opere caementicio) et aciario (vel chalybe) constructa est, metris 2 335 longa, creta metris 185 super maris aequor eminente atque metris 181 super fundamentum rupestre. Ingeniarii ad molem construendam 27 200 000 metra cubica ruderis concreti consumpserunt et 463 000 tonnas chalybis. Terrae circiter 102 600 000 metra cubica removerunt.
Lacús superficies vernalis, quando aquis repletus est, altitudinem attingit metrorum 175 super maris aequor, id est, metrorum 110 super fluminis aequor qui a pede molis mari versus defluit. Lacus ita repletus 660 chiliometris longus est, superficiem 1 045 chiliometra quadrata habens et aquarum 39,3 chiliometra cubica continens. Terrarum 632 chilometra quadrata aquis celantur, qua mensura haec moles haud maxima est, lacu molis Tucuruí Brasiliae terrarum 2 850 chilometra quadrata incubante.
Moles Trium Angustiarum est maxima orbis terrarum statio electricitatis quod ad capacitatem inauguratam (21 000 megawattiorum), sed secunda a mole Itaipu quod ad generationem electricitatis per annum spectat.[10] Casus inundationum in regione sub molem iacenti minuit, aquis antea effluentes iam supra retentis. Ubi olim flumen currebat, navibus utilissimum sed rupibus crebris cursuque turbato periculosum, iam receptaculum largum et longissimum a suburbiis Chongqing orientalibus usque ad limitem Yichang occidentalem altas placidasque aquas atque facile navium iter praebet. Gubernatio Sinica propositum historicas res prosperas artis ingeniariae atque evolutionis socialis et oeconomicae habet[15] propter inventum magnarum generatorum novissimorum[16] et initium deminutionis emissionum gasiorum thermocepicorum.[17]
Moles est res controversa in Sinis et terris externis.[18] autem situs archaeologicos et culturae inundabat et loco hominum fere 1.3 millionum movebat, atque maiores oecologiae commutationes efficit, inter quas auctius terrae lapsuum periculum.[19] Agri et oppida olim ad ripas fluminis patentia, una cum amoenitates vallium naturales et monumenta antiquitatis, submerguntur. Urbs ipse Zigui, olim praefecturae eiusdem nominis caput, iam a lacu novo inundatum est. Baidicheng, situs antiquitatis mediaevalis et locus templorum, magna parte ab aquis celatus est: templa autem, a peregrinatoribus multis hodiernis visitata, ad cacumen quae super oppidum antiquum eminebat reconstructa sunt: quod cacumen, olim collis culmen, hodie insula est. Daxi, oppidum hodiernum atque etiam situs praecipuus culturae Daxi ab archaeologo Nels C. Nelson annis 1920 repertus, sub aquas iacet.
Iam ante molem confectam duas species aquas dulces fluminis Caerulei incolentes, videlicet Lipotes vexillifer (Sinice baiji) cetaceorum[20] atque Psephurus gladius (baixun) acipenseriformium,[21][22] exstinctas esse pronuntiantur. Delphinus Lipotes vexillifer minime regionem angustiarum incolebat, sed inferum fluminis cursum, ab urbe Yichang usque ad mare, ubi aquae ob effluentia officinarum et urbium sordidissimae, ob moles duas constrictae et a navibus crebris turbatae erant. Populi iam rarissimi piscis Psephuri gladius, qui olim flumen omne penetrabant, molibus Gezhouba et Trium Angustiarum separati sunt. Aliae species quae magnum flumen et paludes adiacentes incolunt, Neophocaena phocaenoides (jiangtun) cetaceorum,[23][24] Alligator sinensis (yangzie) crocodyliorum,[25] graviter periclitantur. Haec iuxta flumen Caeruleum et lacum Tai vivit; illa etiam in aliis fluminibus Asiae meridianae et orientalis reperiuntur. Avis Leucogeranus leucogeranus ordinis gruiformium, in Siberia aestivans sed in paludibus lacús Poyang provinciae Jiangxi hibernans, iam rarissima, graviter periclitatur:[26] qui lacus ab aquis fluminis Caerulei inferioribus alitus, olim superficiem 3 500 chiliometrorum quadratorum habebat, sed ob aquarum a molibus Gezhouba et Trium Angustiarum retentionem diminutus est ad superficiem 200 chiliometrorum quadratorum[27]: an egestas habitationum pisciumque exstinctionem huius gerani provocabit non iam liquet. 
Vide etiam paginam discretivam: Turris (discretiva)
Turris (-is, f.) appellatur omne aedificium aut pars aedificii quod multo altius est quam latum.  
Primae turres erant  militares, eo consilio munitae ut praesidia aut arces fungantur. Erant etiam turres quae ut monumenta religiosa fungebantur. Hodie autem turres funguntur ut antennae aut ut aedifica commercialia.
Vetustissima turris omnium est illa in urbe Iericho effossa. Quae turris nono millennio a.C.n. facta primum aedificium lapidibus erectum putatur. Celebris quoque turris religiosa fuit Turris Babyloniae de qua in Vulgata Bibliorum editione (Genesis 11, 4) scriptum est: „Venite, faciamus nobis civitatem et turrim, cuius culmen pertingat ad caelum et celebremus nomen nostrum antequam dividamur in universas terras.“[1]
Flamencum[1] (Hispanice: flamenco 'Phoenicopterus' et 'Flandricus', sed inertae originis) est musicae et saltationis genus, quod pars culturae Hispanicae habetur, quamquam solum uni regioni proprium est: Vandalitiae. Ex elementis Zingaricis, Byzantinis, Sephardicis, Mauricis crevisse creditur. Homines saepe adfirmant hae proprietates coaluisse ante finem reconquista saeculo XV. Primum scriptum est saeculo XVIII exeunte.
Nerdiludium est ludus tabularis qui Europam ex solis ortu medio aevo attigit Romanis ludis duodecim scriptorum et tabulae similis. Nomen Latinum a fonte Persico seu Arabico derivatur, cf. vox Arabica نَرْد (nard). 
Fontem praecipuum de hoc ludo scripsit Thomas Hyde anno 1694: Historia nerdiludii: hoc est dicere trunculorum.
Nerdiludium, vel similis quidam ludus, a Leibnitio commemoratur:
Criccetius lusus, pila clavaria, ludus pilae et portae,[1] vel ludus baculi et pilae (Anglice cricket) est ludus athleticus plerumque in Britannia et civitatibus olim in dicione sua visus.
Pilae clavariae lusum binae turmae undecim hominum ludunt. Ea turma vincit, quae plurimos cursus in sua parte lusi (Anglice innings) attingit. Cursus attingere potest solum turma quae pilam clava ferit. Duo ex turma homines clavantes (qui "clavatores" vocantur) stationes alternant post quasque sex pilae iaculationes. Si pila ex agro volat, sex cursus attinguntur; si tamen pila ex agro volvit, quattuor tantum cursus attinguntur.
Turma quae pilam iaculat clavatorem alterius turmae eicere conatur pilam tali modo iactando ut percutiat tres palos in humo fixos qui "wicket" dicuntur. Si decimus clavator eiectus est, pars lusi finitur, et turma quae clavabat in parte secunda pilam iactat. 
Graecia antiqua (Graece Ἑλλάς), qua cultura Europaea maxime imbuta est, fuit civilizatio tempore historico a saeculis obscuris Graecis saeculorum a duodecimo ad nonum usque ad finem antiquitatis classicae (circa annum 600). Sub hoc tempore erant initium Medii Aevi Primi et aevi Byzantini.[1] Saeculo octavo a.C.n., tria fere saecula post Graeciam Mycenaeanam collapsam, urbanae polites Graecae coalescere coeperunt, aevum archaicum et Graecam Pelvis Mediterraneae colonizationem instituentes. Tempus Graeciae Classicae insecutum est, aevum quod bellis Graeco-Persicis saeculorum quinti et quarti a.C.n. fiebat. Propter victorias Alexandri Magni Macedoniae, civilizatio Hellenistica ab Asia Media ad occidentalia Maris Mediterranei litora vigebat. Tempus Hellenisticum finivit post victorias Romanas, cum Res Publica Romana mundum Mediterranei orientalis in suam dicionem redigeret, Macedoniam provinciam Romanam in Graecia Romana primum constituens, antequam Imperium Romanum Achaeam provinciam constituit.
Classica cultura Graeca, praecipue philosophia, Romam antiquam magnopere movit, quae eam in bonam partem accipiens ad multas Pelvis Mediterraneae Europaeque Occidentalis regiones vicissim tulit. Qua pro causa, Graecia classica cultura seminalis latissime habetur, quae fundamenta quidem hodiernae culturae Occidentalis iecit et ergo incunabulum civilizationis Occidentalis erat.[2][3][4][5][6][7][8][9][10][11][12][13][14][15][16][17]
Cum Graeci Persas firme devicissent, Athenienses Foedus Delium (aerarium societatis enim in hac insula primum erat) creaverunt, ut Graeci bellum contra Perses efficientius gerant. Lacedaemones eorum "Societatem Peloponnesiam" sexto saeculo iam instituerant. Athenienses anno 467 a.C.n. pugna apud Eurymedontem Persas iterum vicerunt. Cimon, filius Miltiadis Marathoniae pugnae ducis, huius pugnae dux fuit.
Populus Atheniensis tamen Cimonem, quod esset "Lacedaemoniorum amicus", expulit (tale iudicium Athenis ostracismus sive exilium dicatum erat); qui sub annum 451 a.C.n. revocatus est et duobus Foederis Delii navibus Pericle adnuente civitates Cyprias ac Aegyptiacas, cum contra Persas rebellarent, adiuvit. Paulo post mortuus est.
Si proximo anno pax inter Athenienses Persasque facta sit, varie disputatur. Foedus Delium quidem non solutum est. Iam anno 454 aerarium Athenas translatum est. Foedus Delium iam quasi Imperium Athenaeum erat. Cum Samii anno 440 contra hoc imperium rebellavissent, seditio crudelissime suppressa est.
Iam anno 458 bellum inter Athenienses Lacedaemonesque—primum bellum Peloponnesiacum—ortum erat. Anno 457 Lacedaemonii Athenienses apud Tanagram devicerunt, sed proximo anno Athenienses victoria apud Oenophyta Boeotiae potiti sunt, quam tamen anno 447 pugna Coronensi iterum amiserunt. Anno 445 Athenienses Lacedaemonesque "Triginta Annorum Foedus" fecerunt.
Incrementum Athenarum potentiae Lacedaemonibus metum excitavit. Hunc metum (secundi) Belli Peloponnesiaci veram causam esse dixit Atheniensis Thucydides, qui historiam belli scripsit. Athenienses divites, audaces, potentes erant, sed intra duos annos pestilentia permultos (inter quos primum eorum Periclem) interfecit. Anno 425 tamen Pylii Sphacteriaeque Athenienses 120 Lacedaemonios ceperunt. Proximo anno, Delii Boeotiique Athenienses devicerunt ; anno 421, pacem Niciae dictam Athenienses Lacedaemoniique instituerunt.
Pax tamen non duraverit. Anno 418, Mantineiae contra Athenienses Lacedaemonii se adhuc terra fortissimos esse demonstraverunt; deinde autem cives Athenarum se mari audacissimos esse demonstraverunt. Ad Siciliam navigaverunt et maximam urbium insulae Syracusas oppugnaverunt, sed anno 413 deleta est tota eorum classis. Nihilominus Athenienses cum ultima pecunia eorum naves plures construxerunt, Alcibiadeque duce anno 410 plures (inter alias apud Cycicum vicerunt. Deinde autem, annis 407 et 406, classis Atheniensium apud Notium devicta est (non Alcibiades, sed Antiochus praefectus temere Lacedaemonios oppugnaverat, tamen Alcibiades missus est). Eodem autem anno, Athenae iterum resurrexerunt sineque Alcibiade apud Arginusas vicerunt. Denique anno 405 Aegospotamis Lacedaemonii ultimam classem Atheniensium plane destruxerunt et Hellespontum ceperunt. Sine frumento, quod ex Ponto afferebatur, Athenienses superesse non poterant, et Lacedaemoniis se dederunt.
Familia Mim[1] sive Míng (Sinice: 明朝 Míng Cháo; IPA: [mǐŋ tʂʰɑ̌ʊ̯]), cuius imperium vocatur quoque Imperium Magnae Mim (Sinice: litteris simplicibus 大明国, antiquis 大明國, Dà Míng Guó), fuit ab anno 1368 ad annum 1644, post defectionem Domus Yuan (ab Imperio Mongol ductae) imperatoria Sinarum domus. "Una ex maximis gubernationis compositae constantiaeque socialis in historia hominum aetatibus" appellata,[2] domus fuit ultima in Sinis ab Han ethnicis imperata. Anno 1644 defecit Pechinum, caput imperii, ob seditionem a Li Zicheng ductam, qui Domus Shun constituit, quae mox a Domu Qing (ab Imperio Manchu ducta) vicissim substituta est, sed administrationes regno Ming fideles (appellatae Ming Meridionales) usque ad 1662 supererant. Et 明 Míng Sinice dicit "lucidus".
Sub regno Ming, ingens classis constructa est, et exercitus stabilis? decies centum milia militum accumulatus est.[3]  Fuerunt per primam saeculi quinti decimi quadrantem? immania constructionis incepta, quae  refectionem Grandis Canalis, perductionem Magni Muri, et aedificationem Urbis Interdictae Pechini comprehenderunt.  Domus Ming saepe habetur summa humano culto Sinensis et aetas ubi prima capitalismi indicia apparuerunt.[4]
Depressio oeconomica magna fuit rerum oeconomicarum discrimen, quod totum mundum anno 1929 ineunte comprehendit. Pretia primum apud bursas Novi Eboraci collapsa sunt die Iovis, qui quidem saepe "ater" dies Veneris dicitur. Sed iam ante in Austria nonnullae domus argentariae corruerant vel aere dirutae erant. Quod illae argentariae pecuniam debebant argentariis in Americanis, ibi discrimen magnum erupsit.
Adhuc in dubio est, quare discrimen illud erupserit et quare denique superata sit. Decem annis post anno 1939 secundum bellum mundanum incepit, et numerus opere carentium in Europa et America decrevit.
Haec pagina de verbo "urbe" explicat. Si quid quaeris quod et "Urbs" appellatur, vide Roma.
Urbs (-is, f.) est magna perennisque hominum conlocatio urbana.[1][2] Quamquam non adest exactus consensus de modo quo urbs ab oppido distinguitur, multae urbes certum statum administrativum, legitimum, vel historicum, legibus loci constitutum habent.
Maxima mundi metropolis hodie est Tocium in Iaponia, maxima urbs sensu stricto Sanghaevum in Sina.
Graeci antiqui multas urbes (Graece πόλις) cognoverant, quorum notissimae erant Athenae, Corynthus, Sparta, Thebae. Apud Romanos per multas aetates, urbs non addito nomine solum Romam, caput imperii, significabat.[3] Vide exempli gratia dictum "ab urbe condita." Roma ipsa erat prima mundi urbs cuius incolarum numerum millionis adaequabat.
Claudius Rutilius Namatianus: "Non indignemur mortalia corpora solvi. Cernimus exemplis oppida posse mori." (De Reditu suo, 1, 413–414.)
Gestio
Populus
Commemoratio
Sigla
Cuba est maxima Antillarum Magnarum insula in Mari Caribaeo, insularum Americanarum magnitudine quarta, totius terrarum orbis autem quindecima. Partes quoque rei publicae Cubanae sunt variae insulae minores (caiones) et Insula Iuventutis, insula maxima ante litus meridianum Cubanum sita. 
Ab anno 1492 usque ad 1898, Cuba fuit colonia Hispana; postea, libera res publica facta est die 20 Martii 1904. Ex quo Hispania cum America bello certavit anno 1898, Civitates Foederatae Americae partem maiorem in "relationibus internationalibus" Cubanis "figurant," sed post Bellum Frigidum et rerum Cubanarum commutationem Communistam anni 1959 relationes inter Civitates Foederatas et Cubam saepe fuerunt inimicae. Quamvis contentio inter ambas civitates usque ad hunc diem non quiesceret, Civitates Foederatae Americae foederibus Cubano-Americanis annorum 1903 et 1934 compositis[1] Sinu Guantanamo, parvula Cubae orientalis parte, statione classica utuntur.
Vicina Cubae territoria sunt paeninsula Iucatania (Mexici pars) ab occidente, paeninsula Florida (CFA pars), et Insulae Bahamenses septentrione, Hispaniola oriente, et Iamaica meridie. Septentrionalis Cubae litus partim Sinu Mexicano, partim Atlantico Oceano locatur?; litus meridianum Mare Caribaeum adspicit. Maior superficiei Cubanae pars est planities, montuosa Sancti Iacobi Cubae regione excepta, ubi sunt Montes Magistri (Sierra Maestra) cuius Cacumen Turcus (Pico Turquino), altitudine 2005 metrorum, est altissimus Cubae locus.
Cuba climate tropico fruitur, moderata ab aquis circumiacentibus. Temperaturae terrestres inter 20 °C et 30 °C agitantur. Ob amnes per Sinum Mexicanum fluentes, temperaturae aquarum litoralum inter 26 °C hieme et 28–30 °C aestate oscillant.[2] 
Copiosae pluviae, magnae intensitatis, annum in duo tempora dividunt: hiems sicca a mense Novembri ad Aprilem extendit, et aestas umida a mense Maio ad Octobrem. 
Per umidum tempus, praesertim inter menses Septembrem et Octobrem, Typhones marini sinum Mexicanum versi Cubam magnopere adflictant. Indi Taini, qui terram primitus incoluerunt, tales typhones appellabant huracan; postquam nautae Hispani eos appellabant huracanes, furacanes, vel furacana.[3]
Cuba nunc quindecim provincias habet, quorum maxima est Avana Urbs (Ciudad de la Habana), incolarum 2.2 milionum. Nomina provinciarum ab occidente ad orientem sunt:[4] 
Provinciae Cubanae in 169 communia (Hispanice: municipios) dividuntur, quorum numerum Lex Numerus 1304 die 3 Iulii 1976 definit. Haec sunt Cubana communia secundum provincias: (potes his symbolis occultare quodcerto tempore perficere non vis.
Primitus indigenae Americani, Taini dicti, Cubam habitabant. Ei tabaccum colebant et domus ex palmae foliis construebant. Christophorus Columbus prima navigationum suarum in Americam factarum in Cubam perductus die 27 Octobris 1492, insulam putabat esse partem Asiae. Duo decennia postea, circa annum 1510, Didacus Velázquez de Cuéllar insulam regno Hispano subigere coepit. Quod ut facilius eveniret, Velázquez anno 1512 in orientali insulae parte oppidum Baracoam condidit ubi a principio praesidium suum posuit, deinde per totam terram Cubanam annis 1513–1515 sex oppida addita: Bayamopolim (1513), Trinitatem, Sancti Spiritus urbem, Avanam (1514 vel 1515), Camagueyam (1515), Sanctum Iacobum Cubae (1515); a quo anno in urbem S. Iacobi praesidium movit. Avana ad litus septentrionale anno 1519 mota caput gubernationis facta est. Hatueyus et Guama, Taini principes, pro sua parte cum Hispanis bellaverunt concursationis modo, gregibus dispersis celatisque, annos 1510–1550.[6] Propter Tainorum belli modum, Hispanis vicatim erant debellandi, ut vici indigenae integri perderentur Tainique in servitutem abducerentur. Hodie iam non exstant Taini, cum aut Hispanis permixti sunt aut morbis Europaeis Africanisque interierunt aut ab Hispanis interfecti sunt.
Cuba, imperii Hispani pars usque ad annum 1898, fuit ultima colonia Americana quae sua libertate ab Hispania adeptura erat. Primitus divitia Cubana constabant ex armentis qua homines pro coriis et carne salsa utuntur. Postea divitia constabat in sacchari cannae productione. Ad labores villarum agendas Hispani multos servos Africanos intulerunt ut hodie populi Cubani essent 36 centesimae Caucasii, 11 centesimae Nigritae, et 51 centesimae Mulati (qui partim Caucasii et partim Nigritae sunt). Anno 1884, Cuba fuit paenultima civitas in Hemisphaerio Occidentali quae servitutem omnino abrogavit.[7]
Saeculo undevicesimo, amor libertatis a populis Cubanis ostendebatur in tribus seditionibus: Bellum Decem Anni (1868–1878), Bellum Parvum (1879–1880), et Bellum Anni 95 (1895–1898). Die 25 Martii 1895, Iosephus Marti et Maximus Gomez Edictum Montecristi ediderunt, in quo declaraverunt libertatem Cubae, finem distinctionum legalum inter progenies, amicitiam cum Hispanis qui libertatem Cubanam non oppugnabant, et bellum contra Hispanos gerendum qui libertatem compescunt. Postea, die 11 Aprilis 1895, Martí, Gómez, et sui prope Baracoam exposuerunt, et continuo bellum coepierunt. In bello longissimo erant heroes Hispani, sicut Eligius Gonzalo, et erant heroes Cubani, sicut Martí ipse qui in bello mortem obiit. Post tandem tres annos, libertatem Cubanam adiuvandi casu et colonias Hispaniae cupientes, Civitates Foederatae Americae die 23 Aprilis 1898 bellum cum Hispania sumpserunt, et post tres menses, die 17 Iulii 1898, Hispania succubuit.
In Lutetiae Foedere anni 1898, die 10 Decembris 1898 signato, Hispania libertatem Cubanam agnoscere condixit et suas terras insulares Philippinas, Guamam, et Portum Dives Civitatibus Foederatis tradidit. Quia Philippinae solum post indutiam se tradiderant,[8] Civitates Foederatae pro insulis Philippinis Hispaniam $20 milionibus luerunt, sed Cuba suam libertatem non statim attigit. CFA quattuor annos usque ad annum 1902 Cubam occupaverunt, et deinde Cubam decesserunt solum postquam Cubani emendationem Platt constitutionibus suis addiderant. Haec emendatio illis CFA dedit postestatem ad Cubam irrumpendam siquando praeses Americanus sentiat interventum esse necessarium. Emendatio quoque Civitatibus Foederatis dedit parvulam partem Cubae orientalis in Sinu Guantanamo, ut Civitates Foederatae classis stationem ibi haberent. Ut Cubani emendiationem Platt odiosam abrogent, Cuba et Civitates Foederatae novum foedus anno 1934 approbaverunt, in quo Cubani iterum regionem in Sinu Guantanamo Civitatibus Foederatis dederunt locario monetae aureae $2000 per annum.[9]
In libro Studium Moncadae: Orita Regni Fidelis Castro,[10] Laurentius James describit quomodo Cubani solebant principes eligere charismaticos quibus est quaedam persona cultualis. De hoc exempla praeclara sunt Fulgentius Batista (Hispanice: Fulgencio Batista) et Fidelis Castro. Fama Batistae fuit quia ipse de originibus humilibus solum se legere docuit, dein crevit ad campidoctorem, dein centurionem, ducem, et tandem praesidem rei publicae. Batista fuit dux Cubanus ter: in occulto annis 1933–1940, sicut praeses annis 1940–1944, et tyrannus annis 1952–1959. Inter suam tyrannidem, tam atrociter adversarios suos comprimit ut omnes mox vere res novas appeterent. Fama Castro fuit quia adulescens Batista tam vehementer adversabatur ut die 26 Iulii 1953 cum suis universitariis Castrum Moncadam adoriretur. Continuo confacti sunt, Castro capto, sed Castro se defendens dixit: Historia me excusabit.[11] 
Batista, suam clementiam Fideli Castro monstrans, solum condemnatum Cuba expellavit, et mox anno 1957 Fidelis et sui a Mexico ad Cubam redierunt in celoce Granma ut iterum res novas molirentur in montibus orientalibus Cubanis. Primitus Civitates Foederatae Batistam adiuvaverunt, quia Batista Americanorum negotia in Cuba adiuvabat, sed postmodo CFA quoque eum putaverunt pernefarium. Cum ille Fidelis Castro res novas molitiens primitus habeat populorum animum, CFA Castrum pecunia et armis adiuvaverunt.[12] Post nonnullos menses, Castro bellum fortunatum contra Batistam gessit, atque Batista ex Cuba effugit.
Castro exultans, Avanam initus, cives longissima oratione ammonuit ne ei iterum patiuntur tyrranos et cultus personae ambitionisque personalis, sed, ad orationis fines, una e compluribus columbis solutis Fidelis humerum consessa est. Populus vidit hanc esse signum Dei, et multi genibus prece cecederunt. Fidelis Castro vere factus est heros Cubanus. Magna reverentia erat a populis, quam Fidelis accepit.
Futuro Cubano compendiose postea incerto, mox Fidelis inopinabiliter Cubam ad metam communistam movit. Inter incidentias claves fuerunt displosiones die 4 Martii 1960 apud navem La Coubre Francogallicam quae armas ad Cubam ferebat. Displosiones, quae secundum Fidelem erant culpae copiae speculatoriae CIA Civitatum Foederatarum Americae, in Fidele produxit epiphaniam quandam. In oratione funebri pro navis mortuis La Coubre, Fidelis Castro excusabat quodcumque Cuba fecisset contra impetus CFA. Secundum Fidelem, bellum pro summatu Cubano venit ante metam libertatum civium Cubanorum. Sententia revolutionis Cubana futura erat non Libertatem aut mortem, sed Patriam aut mortem[13]. Castro huic sententiae congruens metas suas anteriores de constitutione anni 1940 et electionibus liberis renovandis relictura erat. Ad summatum Cubanum, Castro communismum elegit ut formam rectionis patriae. Cum ille tunc omnes societates mercatorias Americanas publicavit,[14] in talionem, Civitates Foederatae prohibitiones contra mercaturam cum Cuba imposuit.[15]
Regimen Fidelis Castro Cubanum omnes ephemerides et diaria Cubana rapuit et locutionis ius populi abrogavit. Cum deinde millia Cubanorum ad CFA fugarent, administratio Eisenhower celeriter armas pecuniasque exilio dedit ut rectionem Fidelis Castro everterant, sed Litoris Gironis invasio eius, quae anno 1961 sub administratione Kennedy accedit, fuit calamitosa. Communistae victores postea sicut contrarrevolutionarios accusabant quivis eos incusabant, vel si eos recte incusabant. Castro quidem clericos Catholicos expellavit, quia eos quoque accusabat de rebus novis molitiendo.[16] 
Incidentia? inter Civitates Foederatas et Cubam celeberrima deinde fuit Discrimen Missilum Cubanum 14–28 Octobris 1962. In eo discrimine, Unio Sovietica coepit missiles nucleares contra Civitates Foederatas statuere Cubae, quam ob rem CFA obsideum contra Cubam incohaverunt. Multos dies orbs appropinquavit bello atomico inter Civitates Foederatas et Unionem Sovieticam. Postea autem fuit pactum, discrimen inter Civitates Foederatas et Unionem Sovieticam desinens, ut Civitates Foederatae Cubam numquam irrumpat et URSS numquam missiles nucleares Cubae ponat.[17]
Quamquam Castro metas democraticas celeriter reliquit, metas tamen eruditionis curationisque suas honoravit. Hodie in America solum Argentina, Canada, Civitates Foederatae, Trinitas et Tabacum, et Uruguaia habent frequentiam analphabetorum minor quam Cuba.[18] Cuba quoque nota est pro systemate curationis suo.[19] Postquam anno 1993 Russia Cubam adiuvare desivit, oeconomia Cubana dolores magnos passa est, sed civitas systemate communisto continuat etsi cum nonnullis correctionibus.[20] Usque ad hunc diem, propaganda Cubana dicit omnes malos oeconomicos Cubanos esse culpam CFA, CFA continuare obsideum contra Cubam et invasione CFA imminere.[21] 
Interim, CFA Cubam non obsidunt, sed fere omne commercium inter cives suos et rectionem Cubanam prohibunt, et solum nonnullos commercios agriculturales cum Cuba et visitationes aiudataque familiaribus personalibus sinunt.[22] Nationi Cubana reditum maxime est ob periegesem internationalem, niccolum et agriculturam.[23] Exilium Cubanum in CFA constat hodie ex 1.5 milliones (circa 13% ex toto incolarum Cubanorum numero).[24] Auxilium remissum a Cubanis qui in Civitatibus Foederatis vivunt etiam significanter ad reditum civitatis figurat.
Castro Cubam rexit ab anno 1959 usque ad aegritudinem suam anno 2006; postea Radulphus frater rexit de facto ob quaestiones salutis Fidelis. Tandem formaliter die 19 Februarii 2008 Castro rectionem suam abdicavit; et die 24 Februarii 2008, Radulphus rector Cubae designatus est.
Plerique Cubani incolae Caucasii (70%) ab Hispanicis colonis oriundi sunt, dum Mulati et Nigritae (17.3% et 12.4%) praecipui allophyli sunt. Nigritae minus numerosi quam in aliis Magnis Antillis faciliter notantur; historica causa huic phaenomeno est, quia usque ad exeuns saeculum undevicensimo Cuba ab Hispanicis colonis non colebatur qui insula velut militari navalique statione utebantur. Quoniam harundineti agricultura deerat in hunc locum Nigriticam servam vim operae portare non opus erat. Anno 1995 totius Cubae incolae 11 068 000 hominum summabant. Lingua Hispanica est publica, qua valde maxima Cubanorum pars sine magnis dialectalibus dissimilitudinibus loquitur et eam igitur nationalem rem uniens elementum assumunt. Eminent urbani incolae (70%) qui praecipue Avanae densantur, quamquam non eiusdem modi qui Tertii Mundi reliquum pertinet: in Cuba quidem rete parvarum urbium (inter 50 000 et 100 000 incolarum) migratorias fluxiones e rure profectas absorbens factum est. Quod ne Cuba profundam metropolitanarum peripheriarum egestatem patiatur impedivit.
Naturalis demographici incrementi index in 0.5 centesimis descendit, sed infantilis mortalitas in mundo minimarum una est (septem per mille). Exspectatio vitae 74 annorum viris et 79 annorum feminis est. Urbanizationis index 75 centesimae est et media spissitudo 102 incolarum pro chiliometro quadrato est; 20% Cubanorum caput Avanam colit.
Cuba polyphyletica societas est cum Hispanicae originis incolis. 70% incolarum a Caucasiis, 17% a Mulatis et 13% a Nigritis constituitur. Etiam parva Sinensium communitas adest non minus quam numerosi studentes e Sahara Occidentali et e multis aliis mundi civitatibus profecti.
Respublica Cubana est laica civitas: reapse civitatis atheismus anno 1992 sublatus est. Circa 50 centesimae Cubanorum atheum se putantur. Diffusissima religio constituta Ecclesia Catholica Romana est, Catholica religio a circa 33 centesimae colitur, eam sequuntur Afrocubanae religiones (Sanctaria, Hispanice Santería), Africarum Nativarum religionum et Catholicismi Romani permixtio cuius proprietas est ut magna hierarchiae pars a mulieribus constituatur et hierarchiae sodales totum candidum (calceis, saccis, umbrella inclusis) induant et quae (a 20%) ample coluntur. Etiam communitas Testium Iehovah circa 3 centesimae et aliae minores Protestantes, Iudaicae, Islamicae et Orthodoxae communitates exstant.
Cubani Hispanice utuntur.
Respublica Cubana, velut Cubana constitutio diei 24 Februarii anni 1976 sanxit, socialistica operariorum civitas est, libera et sui iuris, laica, velut unitaria democraticaque respublica (clausula 1) constituta ubi potestas a populo per Concilia Potestatis Popularis (Hispanice Asambleas del Poder Popular) exercetur (clausula 3). Anni 1992 Constitutionalis emendatio, post disceptationem in omnibus nationis conciliis habitam eventa, novam chartam in Iosephi Martí ideis et politicis Caroli Marx, Friderici Engels et Vladimiri Lenin exemplaribus inspiratam produxit. Praecipuae mutationes consideraverunt: exterarum pecuniae collocationum sponsionem; religiosae libertatis agnitionem, reverentiam et sponsionem; maiorem exteri commercii flexibilitatem; civium comitia, cum directo secretoque suffragio, ad eligendos seu quattuordecim conciliorum provincialium legatos seu parlamenti legatos. Cuba prima civitas in mundo fuit quae in sua propria constitutione oecologica Fluminensis Colloquii Telluris principia accepit.
Martianae et Marxistico-Leninisticae Factioni Communisticae Cubanae (Hispanice Partido Comunista de Cuba, PCC) munus "Cubanae nationis constitutae agminis" (clausula 5) assignatur. Candidatos non proponit et minime quidem comitia participat sine concurrentia cum aliis factionibus.
Factionis Communisticae Cubanae secretarius in praesenti Dux Civitatis (Praeses Consilii Civitatis) et Dux Gubernationis (Praeses Consilii Ministrorum) est. Consilii Civitatis et Ministrorum sodales a Concilio Nationali Potestatis Popularis eliguntur. Consilii Ministrorum ei a Consilio Civitatis in Concilii Nationalis Potestatis Popularis absentia. Praeses Concilii Civitatis, invicem a Concilio electus, munus per quinquennium tenet sed limes numero consecutivorum mandatorum quod exerceri potest non est.
Fidelis Castro continenter munus Praesidis de Constitutionis anni 1976 adoptione exercuit, ubi Osvaldum Dorticós Torrado substituit. Die 18 Februarii anni 2008, post 49 annos praesidentiae, Fidelis Castro ne novam electionem Praesidentiae Consilii Civitatis et Consilii Ministrorum reciperet declaravit. Nunc munus a Radulpho Castro, minore Fidelis fratre quoque et Imperatore Seditioso ex anno 1958, exercetur.
"Tribunal Populare Supremum", a Concilio Nationali Potestatis Popularis nominatum, maximum Civitatis iudiciale organum et ultima provocatio exhaustorum processuum in Tribunalibus Provincialibus est.
Concilium Nationale Potestatis Popularis supremum Civitatis organum est. Ei 609 sodales per quinquenne mandatum electi sunt. Bis per annum in sessione ordinaria et in sessione extraordinaria si tertia sodalium pars id poscit, aut a Consilio Civitatis convocatur congregatur. Cum potestas legifera non congregatur protopraxia 31 sodalium Consilii Civitatis est.
Etiam concilia provincialia (quoque quinto anno electa) et municipalia (quoque secundo anno et sexto mense electa) potestatis popularis exstant.
Quod lex Cubana solam factionem communisticam sinit, in electionibus pro quoque munere semper solus est unus candidatus communisiticus eligendus. Lex etiam requirit ut omnes cives adulti suffragia in electionibus ferant.
Comitia Concilio Nationali Potestatis Popularis in duabus phasibus evoluntur: primo momento candidati per quaedam comitia primaria electi sunt et candidaturae probatio confirmationi consilii comitialis subicitur. Deinceps candidati confirmationi societatis comitialis provincialis subicuntur et eis consequendae sunt media consensionis pars et una plus ut eligantur. Ius suffragandi civibus in censu inscriptis et adultis (aetas praevisa adultitati in Cuba 16 anni est). Suffragatores cuiusque circumscriptionis facultatem quovis momento legati mandati revocandi habent. Suffragium secretum et scrutinium publicum est. Quamquam multae societates ne computatio ab independentibus aut exteris observatoribus suffragiorum verificetur denuntiant.
Nulla factio potestatem nominandorum candidatorum aut faciendae expeditionis comitialis habet. Constitutio ius verbi omnium agnoscit sed clausula sexagesima secunda exercitationem libertatum personalium terminat dum ut haec exercitari contra Socialisticam Civitatem et contra popularem voluntatem aedificandi Communismi nequeant firmat. Praesentis regiminis oppositores has condiciones non libertatem comitialium processuum implicare asseverant.
Mense Novembri 1975, postquam Lusitani abierunt ab Angola, Augustini Nieti factio, Unionis Sovieticae legata, quae Angolae magnam partem regebat, a Castro auxilium militare petivit, ut militia Africae Australis ab Angola repellerentur, quam invaserant. Sic militum Cubanorum triginta milia Africae Australi et eius foederatis Unitae impediverunt agrum angolanum occupare.
Militiae Cubanae belli finem contra Africam Australem fecerunt anno 1988, cum profligaverunt milites eius in agro Angolano cum suis foederatis Namibianis, qui pugnabant pro libertate suae terrae. Eodem anno, mense Decembri, duces Africae Australis foedere promiserunt abituros esse ab Angola et Namibia; sic factum est.
Centena impetus tromocratici adhuc in Cubam effecti sunt, plerique a Fidelis Castro oppositoribus Miamiam colentibus paratu sunt, et saepissime iussu Agenturae Speculatoriae Centralis Americanae (CIA) (Anglice: Central Intelligence Agency, C.I.A.).[25]
Die 6 Octobris 1976, civili societatis Cubana de Aviación aeroplano disploso, 73 homines mortui sunt, inter quos tota iuvenilis artis gladiatoriae turma Cubana.
In alio impetu prope xenodochium Copacabanae capitis Cubani, die 4 Septembris 1997 Italus Fabius Di Celmo, solum 32 annos natus, perivit.
Anno 2003 decena tromocraticorum attentatorum anticastristicis cellulis perpetratorum contra periegeticas infrastructuras aut directe contra publica transvectionis media confirmata sunt ut gubernatio debilior fiat.[25] Post hos impetus, tres tromocratae peracti et supplicio affectum sunt. Praeterea admonuit de casu Fabii Di Celmo, iuvenis Italicus ergolabi cupidi itinerum in Cubam. Paulo post meridiem diei 4 Septembris anni 1997 eum interfecit bomba, parvum 50 grammorum rei plasticae C-4 onus sub lecticula in thermopolio Copacabana Miramarensi, in Occidentali Cubani capitis litore, displosit. Minus quam annum postea, Iulio anni 1998, in exacto loco ubi Fabius mortuus est, aerea caelatura cum suo simulacro et inscriptione in memoriam et admonitionem huius barbariei actus collocata est. Attentator, Cruz León, capite damnatus et adhuc in Avanae carcere occlusus est.[25]
Multi huius impetus fuerunt culpa Agenturae Speculatoriae Centralis Americanae CIA et Anticastristarum Miamiensium (in Florida) secundum aliquot abstrasa documenta anno 2005 a CIA declassificata.[25]
Cubana schola e sex ad sedecim annos "obligatoria" et tota gratuita est, universitate inclusa. Civitas studentibus scholastica instrumenta, diaconiam refectorii et adhuc hospitium ut universitas frequentetur gratis praebet. Multi studentes e nationibus Americae Latinae et Tertii Mundi profecti Cubanam universitatem frequentant sine ullo sumptu. Fere 97.3% adultorum incolarum alphabetizatum est. Per decennium 197 Cubana Gubernatio massivam popularis alphabetizationis operationem magnopere voluit: apertae sunt novae scholae et novi studii loci, praesertim in regionibus rusticis, bibliothecae in regiones rusticas introductae sunt, et scholae privatae et parochiales publicatae sunt.
In civitate sedem habent multae universitates, quarum praecipuissima est Universitas Avanae, anno 1728 condita; in capite quoque sedem habent praecipuissima culturalia? Cubana instituta, sicut bibliotheca nationalis ubi amplius duo miliones librorum sunt: Museum nationale et Museum coloniale, ambo Civitate geruntur. Instructio in cyclos tres dividitur; scholam primariam (ex quattuor vel quinque annis ad decem); scholam secundariam (ex undecim ad quattuordecim annis) et scholam praeuniversitariam, e quattuordecim ad duodeviginti annis. In schola primaria, primae disciplinae ab uno magistro docentur. In schola secundaria, pueri post meridiem student, dum mane ruri labores faciunt. In praeuniversitaria schola magistrorum propositum ut proprium futurum eligere sciant facere est. Hoc scholae genus ruri est, cum bibliothecis et studii aulis. Anno quoque gratis scholaticae vestes et studii instrumenta (sicut v.gr. adversaria scholastica) dantur.
Nationale systema valetudinarium omnino gratuitum est cuius medicamentosus sumptus Civitate solvetur. Per Ernesti Guevara res novas, tunc ministri industriae, adoptatum est.
Ante Fidelis Castro gubernationem, insularis oeconomia, in sacchari officinarum monocultura fundata, Civitatum Foederatarum opibus capitalibus dominabatur. Seditiosa gubernatio publicam agriculturam, industriam, argentarias diaconiasque nationales fecit et e Decennio 197 obsignatur coniunctissimum mutui auxilii`pactum cum Unione Rerum Publicarum Socialisticarum Sovieticarum per quod Cuba plerumque sacchari pro petroleo, pecuniario militarique auxilio dabat. Systema in crisem Decennio 199 intravit propter sacchari pretii decrementum in internationali mercatu. Sine Socialistici characteris renuntiatione, ineunte decennio 200 gubernatio partialem mercatus transitionem expedivit (liberales professiones, apertionem versus exteram collocationem pecuniariam). Prominens oeconomiae character discrepantia inter campos relative efficientes sicut periegesem et exportationes et domesticos campos inefficientes est.
Cubana oeconomia vi percussa ineunte decennio 200 est propter Unionis Sovieticae et oeconomicae molis Consilii Auxilii Mutui Oeconomici (Russice: Сове́т Экономи́ческой Взаимопо́мощи, СЭВ) collapsum, cum quo praecipue mercaturas faciebat. Civitatum Foederatarum prohibitio commercii, quae a Cubanis "obsidio" (Hispanice: bloqueo) nominatur, ineunte decennio 197 vigens, ne Cubana oeconomia evolvatur impedit reprimendis importationibus exportationibusque cum Civitatibus Foederatis Americae. Octobri mense anni 2007 Consilium Generale Nationum Unitarum decimosextam motionem probavit (cum 184 suffragiis faventibus, 3 absentibus, 4 contrariis Insularum Marsaliensium, Israelis, Belaviae, et Civitatum Foederatarum et Micronesiae abstentione) ut Civitatibus Foederatis prohibitionis amotio postuletur. Inter recentissima problemata carum petrolei pretium, difficultas annonae in praecipuis mercatibus qui saccharum et niccolum exportent, damna huracanis provocata, periegetica depressio et instabiles mundanae oeconomicae condiciones sunt. Inter annum 2003 exeuntem et annum 2004 ineuntem, tam periegesis quantitas quam niccoli pretia et Cubanum commercium cum Civitatibus Foederatis, quamquam nummaria commercialisque prohibitio, auxerunt. Grandes commerciales necessitudines gubernatione cum Venetiola praesidis Chávez secundum Paniberoamericanam opticam sumptae sunt. Alia praecipua res efficiens in Cubanae oeconomiae recuperatione emigrantium pecuniariae missiones sunt. Transitio gubernationis Fidelis Castro versus gubernationem Radulphi Castro aliquot liberalizationis rationes attulit: Civitatis terrarum incultarum distibutio, salarii incrementum eis qui operi intenti sunt magis.
Per decennium 197, gubernationi Cubanae silvae tuendae sunt propter praecedentem desilvationem. Gubernatio in tota insula per resilvationem programmata egit quae silvas 27.7 centesimae territorii recuperare fecerunt; lignum praesertim productum pini est. Piscatus industria a parvis operatoribus et cooperativis geritur; gubernatio piscatus evolutionem incitavit qui quotannis incrementum obtinuit. Insulae praecipuae metallicae opes sunt, inter quas excellunt praesertim niccoli (cuius Cuba una principalium civitatum productoriarum mundanarum est) deposita, et quoque chromii, cupri, ferri, et mangani deposita et parva petrolei, asbesti, sulphuris, pyrites, et salis deposita sunt. Quae unum camporum praecipuissimorum Cubanarum exportationum constituunt sed commercialis prohibitionis causa leviter conlapsa sunt. Decennio 197 ineunte, civitas omnes exteras industrias (praesertim Civitates Foederatae) in insula adstantes fecit, gubernatio saccharicae industriae automatismi programma iaculata est; adhuc lactocaseicam industriam et fundos denuo ordinaverunt. In civitate textilis, alimentaria, tabaci industriae et petrolei ergasteria quoque sunt; sed minima caementi, cervisiae, chalybis, et fimorum chemicorum productio est. Electrica civitatis energia praesertim petroleo, carbone, aut sacchari officinarum reliquis altis ergasteriis gignitur. In Centumfocensi vicinitate ergasterium atomicum aedificatur.
Anno 2005, Cubanae exportationes 2.4 miliones dollariorum produxerunt. Principales nationes versus quas exportationes diriguntur Nederlandia (18,5%), Canada (18,5%), Sina (16%), Bermuda (14%) et Hispania (5,1%) sunt. Exportata bona praecipue saccharum, niccolum, tabacum, piscatus, et pharmaceutica producta sunt. Cuba una principalium mundanarum productoriarum sacchari civitatum fuit, et circa 6,4% mundani niccoli mercatus dominatur. Nuper vasta petrolifera deposita septentrione insulae inventa sunt.
Anno 2005, Cuba bona per 6.9 miliones dollariorum importavit et sui principales commerciales socii hoc sensu Venetiola (27%), Sina (15.8%), Hispania (9.7%), Germania (6.5%), Canada (5.6%), Italia (4.4%) et Civitates Foederatae Americae (4.4%) fuerunt. Prominentes alimentariorum, fomitum, vestium, et technologicorum productorum generum importationes fuerunt.
Viis communicationis clima non favet quod crebra huracana provocat. Adsunt septem portus: Centumfocensis, Avana, Hippomanepolis, Marielum, Matansansis, Novettae, et Sanctus Iacobus (Hispanice: Cienfuegos, L'Avana, Manzanillo, Mariel, Matanzas, Nuevitas, Santiago respective).
Periegesis in Cuba magnopere evolvitur, unum praecipuissimorum insularis oeconomiae motrorum fiens, Civitatibus Foederatis impositae prohibitionis commercialis prelo artata. 
Praeter officialem magnorum deversoriorum et pagorum cum actionibus delectandi causa periegesem Civitate iuxta cum privatis pecuniarum collocatoribus gestam, periegesis ab ipso facta campum capit, propter nominatas casas particulares litteraliter domus particulares quae periegetistas adventurosas cum Cubanis familiis cum convenientibus pretiis pernoctare permittunt. In hoc casu, praeter ientaculum, locales res cuppedinarias seu in prandio seu in cena degustare possunt. Ibi plene spiritus hospitii Cubanorum vivitur. Ad ex Cuba telephonandum in exteras civitates praesolutionis tabella (Hispanice: tarjeta) uti opportunissimum est; quod immediate sumptus pretium cognoscere permittit.
Cubana flora valde varia et suggestiva est, ob plus quam 8000 specierum. Silva pluvialis in aliquibus montuosae zonae locis densatur. Planities et aliquantum alta oropedia primis Hispanicae occupationis saeculis desilvata sunt ut pretiosis lignis, praesertim, anacartio et sagalino, praecipue ad naves construendas uterentur. Hodie pro his arboribus decenae milium chiliometrorum quadratorum cultionum, praecipue Sacchari officinarum sed etiam tabaci, citrorum, maizi, coffeae, et agaves qua ad funes fabricandas utuntur, patent. Dulcis Cubanus aspectus praesentia Roystoneae regiae valde characterizatur quae vel in magnis vel in parvis circulis vel sola ubiquaque in civitate crescit, cuius amplius 70 milliones speciminum sunt. Roystonea regia in insigne rem publicam repraesentante inseritur; cum eius foliis, specialiter duris, multis saeculis abhinc tecta ruralium domorum, fiscos et funes fabricantur.
Flos publicus est Hedychium coronarium, cuius nomen Hispanice, mariposa, 'papilionem' significat, quia eius color et forma papilionis similes sunt. In Cuba, praecipua cultio procul dubio Sacchari officinarum est, cuius cultio et eius industria recentioribus annis magna modernizatione fructae sunt, quae inter novas machinarias et fimos insigniter messis quantitatem, circa septem milliones tonnarum quotannis aestimatam, auxit. Alia multi ponderis productio est Nicotiana tabacum, non tantum ob obtentum lucrum, sed ob famam in praesenti toto in mundo firmata.
Fauna varia et abundans est et species venenosae, seu insectorum, seu reptilium seu piscium, non sunt. Iguana, monstruosa sed innocua, multis in insulae zonis adest. In locis paludosis, crocodylus et caiman adsunt, qui tria metra longi attingere possunt. Quia in periculo exstinctionis species sunt, gubernatio Cubana regiones ad haec magna reptilia protegenda constituit.
In litoribus pullulant aves marinae, inter quas variae sternarum, phalacrocoracum, et pelecanorum species discernuntur. Generatim avium praesentia abundat. Clarus est Priotelus temnurus, quidam psittacus qui, cum suis formosis albis, rubris, et azureis plumis, civitatis vexilli colores imitatur. Aquae Cubanae, praecipue prope scopulos curalii, extraordinarium multicolorum piscium dimensionem dissimilium spectaculum offerunt, inter quos Sparisoma cretense, amphiprioninae, et pomacanthidae. Hoc mirificum spectaculum locus destinationis decadum subaquaticorum periegetarum e toto mundo est. In regionibus paludosis, crocodylus et caiman adsunt, qui tria metra longi attingere possunt. Quia in periculo exstinctionis species sunt, gubernatio Cubana regiones ad haec magna reptilia protegenda constituit.
Cuba est secunda civitas in mundo ob indicem alphabetizationis secundum relatum 2007–2008 Programmate Consociationis Nationum pro Evolutione.
Inter Cubanos scriptores notissimos patriota et civitatis heros Iosephus Martí, Geretrudis Gómez de Avellaneda, Iulianus del Casal, et, recentioribus temporibus, Iosephus Lezama Lima, Albertus Bayo, Alexius Carpentier, Reginaldus Arenas, Leonardus Padura Fuentes, Petrus Ioannes Gutiérrez excellunt.
Quamquam scriptor Italus Calvinus secundum ortus locum Cubanum erat, reapse in Sancto Iacobo Camporum (Hispanice: Santiago de las Vegas) ex Italicis genitoribus natus est, sed, tres annos natus, in Italiam cum familia emigravit. Memoranda est insuper relatio Civitatum Foederatarum scriptoris Ernesti Hemingway, cum insula cuius domus Avanae nuper museum facta sit.
Cubana poesis praesertim locis de faunae floraeque ambitu harmoniaque exprimit. Multi vates quidem conceptis ad quotidianam uniuscuiusque vitam ligatissimis utuntur. Nihilominus, parvulus circulus abstracta fortissima concepta exprimens est.
Musica Cubana praecipue Hispanicae et Africae memoriae est permixtio. Modo valde minore, nihilominus, aliquod Asiatici ponderis notare possibile? est quod saeculo undevicensimo exeunte, primis e Sina immigrantibus adventis, coepit.
Cithara Hispanica et Africa percussio inconfundibilem proprietatem rumbae, Cubano musico generi ob antonomasiam, conferunt. Etiam Caribici salsae rhythmi Cubanae musicae multum debet.
Alia praecipua musicalia genera in insula orta sunt, chronologico ordine; conga, punctum Guaxirum (Hispanice: punto guajiro), guaracia (guaracha), tumba Gallica (tumba francesa), contrasaltatio (contradanza), avanensis (habanera), trova, cianguium (changui), danzo (danzón), bolarius (bolero), sonus, guaxira (guajira), mambum (mambo), Afrocubanicum iazium Latinum, filinum (filin), ciaciacia (ciaciacia), pacianga (pachanga), nova trova (nueva trova), songensis (songo), et timba.
Inter praecipuos Cubanos musicos, consociatio Buena Vista Social Club Compatris Secundi (Hispanice: Compay Segundo), Abraham Ferrer, Silvius Rodríguez, Ernestus Lecuona, Paulus Milanés, et Omara Portuondo inveniuntur.
Inter cinematographicos dispositores Thomas Gutiérrez Alea memorandus est.
Cuba magnam memoriam in folle volatico,? seu masculino seu femineo cum magnis technicis sed praesertim physicis lusoribus semper habuit.
Nationalis ludus athleticus in Cuba est basipila. Reapse circulos hominum cuiusvis aetatis hunc ludum in hortis, in foris aut in viis ludentes videre. Cuba dominans natio in Libro Aureo campionatuum totius orbis terrarum cum 25 auris, duobus argentis et duobus aeribus e 37 editionibus est.
Pugilatus alius principalium ludorum Cubanorum qui, per annos, eam unam nationum prolificissimarum victores in omnibus huius ludi disciplinis praebentem fecit.
In athletismo, civitas optimos mores in saltu in longum et in pedum cursibus habet; clarus Albertus Juantorena, cum duobus nomismatibus aureis olympionices in 400 et 800 metra in Olympiade Montis Regii anni 1976, fuit, dum nunc domesticum idolum Dayronus Robles, 110 metra cum obstaculis olympionices in Olympiade Pechini anni 2008, est.
Typicus potus Cubanus rhomium (Hispanice: ron) est, cum cuius basi gallicaudae in insula ortae sunt velut moxitum (mojito), cubalibera (cubalibre) et daequirium (daiquirí).
Cubani suinae carnis, piscis et faseolorum cum oryza (Hispanice: plato de moros y cristianos aut arroz moro) magni comsumptores sunt. Quoque varia fructuum et olerum genera multum utuntur.
Tabula aut despectus
Mexicum[1] (a vocabulo Navatlaco Mēxihco [meːˈʃiʔko]; Hispanice México [ˈmexiko]), seu plena appellatione Foederati Status Mexicani,[2] est foederata respublica constitutionalis quae populari ratione gubernata, ex parte meridiana Americae Septentrionali finitima, ex triginta duabus civitatibus foederatis composita. Caput est Mexicopolis, maxima urbs huius patriae. Quae de septentrione Civitatibus Foederatis, meridie Guatimalia et Beliza, orienti Sino Mexicano, occidenti Oceano Pacifico adiacet.
Mexici terram homines plurimi incolunt, quae est prima regnorum maxima, ubi natu lingua Hispanica loquuntur. Hispanice quotidie inter se confabulantur, quamquam cives multi linguis Amerindicis utuntur.[3]
Mexicum tertia maximarum civitatum (post Brasiliam et Argentinam) tertiaque frequentissimarum civitatum (post Brasiliam) intra Americam Latinam est. Anno 2011, quarta decima est terrarum oeconomicam auctoritatem habentium cum PDG 1185 milliardorum dollariorum (secundum Aerarii Monetarii Internationalis numeros).
Ante Viceregni Novae Hispaniae libertatem, civitatem sui capitis nomen, Mexici accipere decisum est. Revera, urbis nomen Mexicum-Temistitlana erat, ad Aztecam tribum Navatlacam,[4] Mexicanos,[5] spectans. 
Huius tribus nominis origo obscurissima est. Iesuita historicusque Franciscus Xaverius Claviger suis in scriptis nomen e Mēxitl sive Mēxitli Navatlaco vocabulo ortum esse asseverat, quod dei belli et tutelaris Mexicanorum divinitatis, Vitzliputzli, nomen est. Secundum hanc doctrinam, Mexicum "locum [ubi vivit] Mēxitl sive Mēxitli" ad Templum Maximum spectans significaret. Haec notio etiam a Fratre Ioanne a Turrecremata participatur; attamen Frater Ioannes a Turrecremata Mēxitli ortum esse e vocabulis melt, scilicet 'agava', atque xictli, scilicet 'umbilico', et primos incolas Mexicatl nuncupatos esse addit. Secundum hanc versionem, Mexicum "gentem e Mēxitli" significaret aut 'locus in agaves umbilico' verti posset; haec interpretatio etiam a Franciscano Motolinia adfirmatur. Bernardinus de Sahagun, Iosephus de Acosta, Didacus Durán, et alii historici in suis operibus "Mexicum" e Mexio[6] (Navatlace Mecitl sive Mexi) ortum esse dicunt, quod ducis sacerdotis nomen erat, qui primos peregrinos, Mexicanos nuncupatos, duxit et ergo nomen "populum Mexii" significaret. Mexius etiam Mexitl nuncupatur, sed Mexius et deus Mexitli non confundendi sunt.
Aliqui periti, inter quos Alphonsus Caso, Mexicum ex vocabulis metztli 'Luna', xictli 'umbilico aut medio aut filio', cum -co locativo suffixo, ortum esse suggerit. Proinde Mexicum 'locum in media Luna' sive 'locum in lunaris lacus medio' significaret, lacui Texcoco alludentis, medio in quo aedificata est urbs Mexicopolis. Haec notio in Aztecica fabula ut, dum Mexicani primum lacum Texcocum advenirent,[7] Lunam ibi repercutentem viderint narrante fundatur.
Huius urbis nomen Hispanice México translitteratum est, cuius x phoneticum Hispanicae antiquae valorem, scilicet consonantem fricativam post-alveolarem sonoram sive /ʒ/, repraesentabat, evolvit in consonantem fricativam velarem surdam /x/ per saeculum sextum decimum, ab j repraesentatam, quod variatione Méjico multis in publicationibus, praesertim in Hispania, utere induxit, dum in Mexico, México praelata graphia facta est. Aliquibus annis abhinc, Regia Academia Hispanica, institutum linguam Hispanicam moderatum, commendatam graphiam Hispanice México esse statuit, et pleraeque publicationes omnibus in Hispanophonicis civitat hodie novae normae se adhaerent, quamquam desueta variatio aliquando invenitur. Latine, Mexici x nec originalem nec praesentem sonum, sed consonantem /ks/.
Cum e Mexico quaedam respublica foederata facta esset, Civitates Foederatae Mexicanae appellabantur,[8] atque constitutio anni 1824 appellationes nominatim Mexici Civitas et Civitates Foederatae Mexicanae usurpavit, etiam Constitutio anni 1857 usa est his nominibus, priusquam Res Publica Mexici declarata foret. Etsi constitutio anno 1917 sanxerit ut nomen publicum esset Civitates Foederatae Mexicanae, praeterquam in textu quoque nominis Mexici Res Publica usus habetur.
Ignium Vallis Mexicanae (Hispanice Valle de México) inventorum aetas radiocarbonice computata est anno 21 000 a.C.n. et aliquae instrumentorum lithicorum fragmina prope ignes reperta sunt, quod humanorum praesentiam illo tempore indicat. Abhinc annorum circa 9000, antiquae indigenae maizium domuere et revolutionem industrialem multas multiplicas civilizationes creaturam coepere. Quarum inter 1800 et 300 a.C.n. multae in superiores civilizationes Praecolumbianas Mesoamericanas evolvere, inter quas Olmecae, Teotihuacani, Maiae, Zapotecae, Mixtecae, Toltecae, et Azteci florentissimi paene per 4000 annorum ante contactum cum Europaeis erant.
Creduntur his civilizationibus multa ad inventa et progressiones esse in campis talibus architectura (templis pyramidalibus), mathematica, astronomia, medicina, theologia. Azteci ob amplissimam sacrificiorum humanorum praxem noti fuere. In quorum culmine, Teotihuacanum, maximarum pyramidalium structurarum aliquas in America praecolumbiana aedificatas continens, amplius 150 000 incolarum habebat. Ante Hispanicam occupationem aestimationes inter 6 et 15 milliones incolarum in praesentis Mexici regione indicant.
Ineunte saeculo sexto decimo, e Ferdinandi Cortesii appulsu, civilizatio Aztecica ab Hispanis invasa captaque est. Accidentali modo ab conquisitatoribus Hispanis introducta, variola Mesoamericam anno 1520 vastavit, milliones Aztecorum necans, incluso imperatore, dum haec vastatio Ferdinandi Cortesii victoriae super imperio Aztecico attributa est. Territorium Imperium Hispanicum sub Novae Hispaniae nomine factum est. Magna Mexicanarum identitatis, traditionum et architecturae pars per tempus coloniale creata est.
Die 16 Septembris 1810, ab Hispania libertas a Michaele Hidalgo parva urbe Doloribus Hidalgo in Guanahuato declarata est. Primus insurgens globus ab Michaele Hidalgo, exercitus viceregii Hispanici capitaneo Ignatio Allende, capitaneo militum subitariorum Ioanne Aldama et Iosepha Ortiz de Domínguez La Corregidora formabatur. Michael Hidalgo et suorum militum aliqui capti morteque a sclopetationis manipulo in Chihuahua pridie Kalendas Augustas 1811 multati sunt. Post quorum mortem, rectio ab Iosepho Maria Morelos suscepta est, qui praecipuas urbes meridianas cepit.
Anno 1813, Congressu Chilpancingensi convocato, die 6 Novembris Acta Solemnia Declarationis Libertatis Americae Septemtrionalis obsignata sunt. Iosephus Maria Morelos captus ultimoque supplicio die 22 Decembris 1815 affectus est. Annis secutis, seditio fere collapsa est, sed anno 1820 vicerex Ioannes Ruiz Apodaca exercitum, a creŏlo stratego Augustino de Iturbide ductum, contra Vincentii Guerrero copias misit. Vice quorum, Augustinus de Iturbide Vincentio Guerrero ad coniungendas vires occucurrit et anno 1821 Coronae Hispanicae repraesentantes et Augustinus de Iturbide Foedera Cordubensia obsignaverunt, quae Mexici libertatem secundum Consilium Igualae agnovit.
Augustinus de Iturbide se statim imperator Primum Imperium Mexicanum proclamavit. Seditio contra eum anno 1823 Civitates Foederatas Mexicanas statuit. Anno proximo, Reipublicae Constitutio elaborata est et Guadalupe Victoria primus nuper natae civitatis praeses factus est. Prima decennia post libertatem captam oeconomica instabilitate signata sunt, quae in Bellum Pastillorum anno 1836 et in pugnam inter Liberales, gubernationis foederalis modum defendentes, et Conservativos, hierarchicum gubernationis modum defendentes, induxit.
Anno 1836, strategus Antonius López de Santa Anna, bis dictator centralistaque, Septem Leges, penitus commutare temptavit ita, ut gubernii in unum conferendi causa perpluria instituta conderentur. Cum Constitutionem anni 1824 suspendit, bellum civile totam per civitatem extensum est triumque guberniorum libertatem declaraverunt: Respublica Texiae, Respublica Fluminis Magni, Respublica Iucataniae.
Texia in rebus novis prospere suam libertatem obtinuit et deinde a Civitatibus Foederatis annexa est. Disputatio de fines reipublicae ad Bellum cum Civitatibus Foederatis adduxit, anno 1846 inceptum et biennium durans; hoc bellum cum Foederis Guadalupiae obsignatione finem habuit, quod Mexicum paene totum terrarum dimidium Civitatibus Foederatis, inclusis California ac Novo Mexico, cedere coegit. Alia valde minor territorii transferentia, Arizonae ac Novi Mexici Meridionalium partium—Emptio Gadsdeniana—anno 1854 evenit. Bellum Castarum Iucataniae, Maiensis seditio, anno 1847 coepta, una inter prosperrimas modernas Amerindorum seditiones fuit. Maiae rebelles sive Cruzōbi) relative liberas inclavaturas usque ad decennium 194 defendere.
Ratio non idonea cum Santa Anna regressu in potestatem Liberale Consilium Ayutlae, ineunte tempore Reformatio, induxit. Elaborata nova Constitutione anni 1857, civitatem laicam, foederalismum velut gubernationis formam et varias libertates statuit. Quia Conservativi hanc constitutionem accipere reiicere, Bellum Reformationis anno 1858 coepit, per quod ambo circuli suas proprias gubernationes habebant. Bellum anno 1861 finem habuit, Liberalibus vincentibus, ab Amerindo Benedicto Juárez praeside ductis. Mexicum decennio quod anno 1860 coepit militarem occupationem Francicam passum est, quae Secundum Imperium Mexicanum creavit, gubernante Domus Habsburgensis archiduce Ferdinandus Maximilianus Austriae, faventibus clero Catholico Romano et Conservativis, qui postea consilium mutavere et Liberalibus adunavere. Maximilianus se deditus, die 14 Iunii iudicatus, die 19 Iunii 1867 ultimo supplicio adfectus est.
Porphyrius Díaz, respublicanus generalis per interventionem Francicam, Mexicum e 1876 in 1880 et postea e 1884 in 1911 in quinque reelectionibus consecutivis, perihodo Porphyriatu nuncupata, gubernavit, qui non solum notabilibus oeconomicis rebus, collocationibus pecuniae in artibus scientiisque sed etiam disaequatione oeconomica repressioneque politica notatur.
Probabilis comitialis fraus quae ad quintam Porphyrii Díaz reelectionem adduxit Revolutionem Mexicanam anni 1910, in principio a Francisco I. Madero ductam, provocavit.
Porphyrius Díaz anno 1911 renuntiavit et Franciscus I. Madero praeses electus, sed post biennium per subitaneam conversionem a Conservativo generali Victorianus Huerta directam depositus necatusque est. Quod denuo bellum civile incepit, praeclaros velut Franciscum Villa et Aemilianum Zapata implicans, qui suas proprias vires formavere. Tertia vis, exercitus constitutionalis ab Venustiano Carranza ductus, bellum finire adeptus est et radicaliter constitutionem anni 1857 alteravit ut includerentur multae praemissarum socialiumque postulationum inter revolutionarios. Haec constitutio demum constitutio anni 1917 nuncupata est. Aestimatur bellum 900 milia hominum inter 15 milliones incolarum anno 1910 necavisse.
Interfecto Venustiano Carranza anno 1920, huic alius heros revolutionarius, Alvarus Obregón, sucessit, cui vicissim sucessit Plutarchus Elias Calles. Plutarchus Elias Calles anno 1928 denuo electus sed necatus est antequam munus suum susciperet. Anno 1929, revolutionarius, Alvarus Obregón, sucessit, cui vicissim sucessit Plutarchus Elias Calles. Plutarchus Elias Calles anno 1920 Factionem Nationalem Revolutionariam, postea Factionem Revolutionariam Institutionalem rursus baptizatam, condidit et tempus Maximatum nuncupatam coepit, quae cum Lazari Cárdenas del Río electione terminavit, qui varias oeconomicas socialesqie reformationes perfecit et praeterea significative industriam petroleosam PEMEX 18 Martii anni 1938 expropriavit, sed diplomaticam crisin cum civitatibus quarum cives negotia ob radicalem Lazari Cárdenas rationem perdiderant provocavit.
Inter 1940 et 1980, Mexicum substantiale oeconomicum incrementum expertum est qui aliqui historici miraculum Mexicanum appellant. Etsi oeconomia florere pergebat, disaequatio socialis offensivus factor esse perrexit. Praeterea, factionis PRI gubernatio magis magisque auctoritaria et aliquando oppressiva facta est (in Trucidatione Tlatelolcensi, anno 1968, ubi circiter 30 800 manifestatorum vitam perdidere).
Comitiales reformationes et petrolei pretiorum auctus Ludovici Echeverría Álvarez administrationem secuti sunt. Mala horum redituum gestio ad inflationem adduxit et Crisin anni 1982 ingravavit. Eodem anno, petrolei pretia collapsa sunt, faenoris pretia auxere et gubernatio debitum non solvendum esse. Praeses Michael de la Madrid Hurtado se ad monetae devaluationem vertit, quae vicissim inflationem provocavit.
Anno 1988 Cuauhtemocus Cárdenas, antiqui praesidis Lazari Cárdenas del Río filius, se candidatus factioni PRI opponens presentavit et gravis minatio possibilisque victor factus est. Attamen, adeptus est secundum locum in comitiis propter fraudis comitialis accusationes notatis, ubi Carolus Salinas de Gortari victor declaratus est. Carolus Salinas de Gortari ambitiosum Liberale programma substatialiter inflationem reducere consecuturum incepit; denuo debitum externum pactus est et pleriquas societates publicas privatizavit, exceptis electricis petroleosis societatibus, et legis accommodationem proposuit quae exītus, praedia rustica municipalia, in privata praedia commutarent. Anno 1992 Foedus Liberi Commercii Americae Septemtrionalis obsignavit, quod anno 1994 vigere coepit. Eodem anno, nihilominus, Exercitus Zapatisticus Liberationis Nationis consurrexit.
Ingentis gubernativorum sumptuum quotidianarumque rationum incrementi causa iuxta cum fuga pecuniarum civitas in gravem recessionem oeconomicam anno 1995 intravit. Praeses Ernestus Zedillo pecuniam mutuam e Civitatibus Foederatis et Aerario Monetario Internationali consecutus est. Respublica e discrimine anno 1996 exivit; ab anno 1996 ad annum 2000, index incrementi medii 5 centesimarum quotannis fuit. Anno 1997, nulla factio politica maioritatem absolutam in Congressu Unionis adepta est. Primum e Revolutionis Mexicanae fine, anno 2000 Vincentius Fox, oppositionis candidatus, primus Factionis Actionis Nationalis candidatus factus est, qui praeses foederalis electus est. Die 23 Martii 2005 trium Boreo-Americanarum civitatum praesides Societatem Securitatis et Prosperitatis Americae Septemtrionalis, gradum in maiorem communitariam integrationem, obsignaverunt.
In foederalibus comitiis anni 2006, factionis PAN Philippus Calderón Andrean Manuel López Obrador Factionis Revolutionis Democraticae per minimam suffragiorum marginem vicit; Andreas Obrador resultationes impugnavit et Philippi Calderón victoriam accipere recusavit. Post duos indeterminationis menses, Tribunal Comitiale Philippi Calderón victoriam decrevit, qui munus Kalendis Decembribus 2006 suscepit, quamquam Andreas Obrador resultationes et Philippi Calderón gubernationem agnoscere recusavit. Calderón structurales reformationes coepit, inter quas tributaria fiscalisque, iudicialis et pensionum reformationes, omnes a Congressu per primum eius mandati biennium probatae. Praeterea, pugnam contra narcomercaturam cum controversiosa Mexicanorum exercitus et virum armatarum participatione coepit. Tota civitas Aprili 2009, praesertim caput Mexicopolis, magnopere eruptione influenzae per H1N1 anno 2009 affectum est, quae per alias Americae Septemtrionalis et Europae regiones extensa est.
Mexicum circa 23º Septemtrionalibus et 102º Occidentalibus in Americae Septemtrionalis portione situm est. Paene totum Mexicum in Lamina Americana Septemtrionali est, cum parvis Paeninsulae Californiae Inferioris partibus in laminis Pacifica et Coco. Geophysice, aliqui geographi territorium Isthmi Tehuantepecensis oriente (circiter 12% totius) in America Media includunt. Geopolitice, nihilominus, Mexicum totum Americae Septemtrionalis pars iuxta cum Canada et Civitatibus Foederatis consideratur.
Totum Mexicum 1 972 550 chiliometrorum quadratorum latum est, quod id quartusdecimam maximam mundi nationem secundum aream facit, et circa 6000 insularum in Oceano Pacifico (etiam remotam insularum Aquaeluparum[9] et Revillagigedensium gubernationem), in Sinu Mexicano, in Caribico et in Mare Purpureum comprehendit. Septemtrione, civitas limitem 3141 km latum partitur. Fluminis Grandis maeandri finem inter Mexicum et Civitates Foederatas e Civitatis Iuarezensis[10] (Hispanice Ciudad Juárez) Oriente usque ad Sinum Mexicanum definiunt. Naturalium artificiosarumque notarum series reliquum limitem e Civitate Iuarezensi usque ad Oceanum Pacificum delineat. Meridie, Mexicum limitem 871 km latum cum Guatimalia et alium 251 km latum cum Beliza partitur.
Mexicum duabus cordilleris Iugum Mater Orientale et Iugum Mater Occidentale nuncupatae transitur, quae Boreo-Americanorum Montium Saxosorum extensio sunt. Ex oriente versus occidentem, in media parte, respublica Axi Neovulcanico, etiam Monte Nivoso[11] sive Montibus Nivifera[12]  nominato, transigitur. Quarta cordillera, Iugum Mater Meridianum, e Mechoacana usque ad Guaxacam patet.
Velut tale, pleraque Centralis Septemtrionalique Mexici territoria in elevatis altitudinibus sita sunt et maximae elevationes in Axi Neovulcanico inveniuntur: Acumen Orizabense, 5700 metrorum altum; Mons Fumosus (Navatlace Popōcatepētl), 5462 metrorum altum; Femina Alba, 5286 metrorum altum; et Nivatus Tolucensis, 4577 metrorum altum. Tres magnae urbanae agglomerationes in istarum quattuor elevationum vallibus sitae sunt Toluca, Magna Mexicopolis, et Angelopolis.
Tropicus Cancri revera civitatem in temperatam tropicamque zonas dividit. Paralleli vicesimi quarti septemtrione terrae minores temperaturas per hiemis menses cum magna nivis praecipitatione in montibus planitiebusque habent. Paralleli vicesimi quarti meridie, temperaturae constantes totum per annum sunt et solum secundum altitudinem variant. Quod Mexico in mundo variorum climaticorum systematum unum dat.
Vicesimi quarti paralleli areae, altae usque ad mille metra, (meridionalis ambarum litoralium planitierum pars, talis Paeninsula Iucatania, mediam annuam temperaturam inter 24 et 28 ºC habet. Temperaturae elevatae totum per annum ibi, solum cum 5º dissimilitudinis inter aestatem et hiemem in media temperatura manent. Ambo Mexicana litora, exceptis Meridionali Sinus Campecorensis litore et Septemtrionali Californiae Inferioris litore, etiam gravium huracanis vulnerabiles aestate et autumno sunt. Vicesimi quarti paralleli septemtrione inferiores areae calidae umidaeque aestate sunt, quae generatim minorem temperaturam mediam annuam (inter 20 et 24 °C) moderatiorum condicionum causa hieme habent.
Magnarum Mexici urbium multae in Valli Mexicana aut adiacentibus vallibus sitae sunt, plerumque amplius 2000 metrorum altae. Quod eis dat clima temperatum totum per annum, cum temperaturis mediis annuis (inter 16 et 18 °C) et temperaturis subfrigitis noctu totum per annum.
Multae Mexici partes, praesertim septemtrione, clima siccum cum sporadicis pluviis habet, dum Meridionales tropicalium planitierum partes mediam amplius 2000 millimetrorum annuae praecipitationis habent. Verbi gratia, plurimae civitatis Septemtrionis urbes, inter quas Mons Regis, Hermosillum, et Mexicali, amplius 40 °C aestate patiuntur. In desertis Sonorae temperaturae 50 °C amplius attingunt. Mexici Septemtrio desertis pinctus est, quia in orbis terrarum latitudine in qua omnes regiones desertae formantur situs est.
Mexici flumina in aspectus tres colliguntur; pelvem Pacifici, Sinus et intestinam. Longissimum Mexicanum flumen est Flumen Magnum Septemtrionis[12]  in pelvi sinus. Quod 3034 chiliometrorum latum est et fini cum Civitatibus Foederatis prodest. Inter alia huius pelvis flumina Usumacinta, Guatimaliae finitima; Griialva?, forsitan flumen cum maxima aquae quantitate in civitate; et Panŭca[13], cuius pelvis Vallis Mexicanae pars est, sunt.
In Pacificum flumina Lerma Balsaeque magnum pondus Mexicanarum terrarum superiorum urbibus habentia; flumina Sonora, Forte, Maius et Yaqui prosperam civitatis boreoccidentis agriculturam sustentantia; et Coloratum, cum Civitatibus Foederatis divisum, influunt. Intestina flumina, scilicet ea quae in mare non influunt, brevia et pauci voluminis sunt. Excellunt flumina Casae Grandes in Chihuahua Nazaeque in Durango. Pleraque Mexicana flumina voluminis paucum habent et fere nullum eorum navigabile est.
Mexicum multos lacus et lacunas suo in territorio possidet, sed plerique parvi. Praecipuus lacus Chapala in civitate Xalisco est, qui propter nimium usum abiturus est. Alii ponderis lacus Patzquǎri, Zirahuenensis et Quitzeo sunt, omnes ei in Mechoacana. Praeterea, molium aedificatio lacuum artificialium formationem suppeditavit, inter quos moles Mille Insularum in Oaxaca.
Mexicum septendecim civitatum megadiversarum una in mundo est, cum amplius 200 000 dissimilium specierum, quia Mexicum lar? 10 aut 12 centesimae mundanae biodiversitatis est. Mexicum prima totius orbis civitas quod ad biodiversitatem reptilium spectat est, 707 speciebus descriptis; secunda in mammalibus, 438 speciebus; quarta in amphibiis, 290 speciebus; et quarta in flora, 26 000 dissimilium specierum. Mexicum etiam secunda civitas secundum oecosystematum numerum et quarta secundum totum specierum numerum putatur. Circiter 2500 specierum legibus Mexicanis proteguntur. Mexicana gubernatio Systema Nationale Informationis de Biodiversitate creavit, ad studendum et promovendum sustentabilem territorialium oecosystematum usum.
In Mexico, 17 milliones hectariorum Regiones Naturales Protectae considerantur in quibus comprehenduntur 34 reservata biosphaerae (inalterata oecosystemata), sexaginta duo consaepta reipublicae, quattuor monumenta naturalia (ob aestheticum, scientificum aut historicum valorem in perpertuum protecta), viginti sex regiones protectarum florae faunaeque, quattuor regiones protectarum opium naturalium (conservatio terrae, pelvium naturalium, silvarum), et septendecim sanctuaria (zonae cum opulentia speciebus abundante).
Constitutio Mexicana anni 1917 rempublicam foederalem praesidialisticam cum potestatum separatione inter exsecutivum, legisferum iudicialemque ramos creavit. Historice,? exsecutivus dominans ramus est, cuius potestas praesidi datur, qui leges e parlamento, congressu foederali sive Congressu Unionis, emanatas promugat exsequiturque.
Congressus crescentis ponderis munere ex anno 1997 functus est, cum oppositionis factiones primum ponderis victorias consecutae sunt. Praeses etiam leges per decretum exsecutivum in quibusdam oeconomicis pecuiariisque campis scribit, utendo potestatibus a Congressu delegatis. Praeses per suffragium universale sexenni muneri eligitur et denuo munus obire nequit. Non est praeses vicarius; dimissionis aut praesidis mortis casu, praeses temporarius a Congressu eligitur.
Congressus Nationalis bicameralis est, a Senatu sive Camera Senatorum et Camera Deputatorum compositus. Consecutiva recidiva electio prohibetur. Senatores sexenni muneri eliguntur et deputati per triennium serviunt. 128 sedes Senatus occupantes per mixtionem electionis directae ac repraesentationis proportionalis eliguntur. In Camera Inferiori Deputatorum, 300 e 500 deputatis directe in circulis uninominalibus eliguntur, dum reliquae 200 sedes per modificatam repraesentationis proportionalis formam fundatam in quinque comitialibus basibus eliguntur. Hae 200 sedes ad iuvandas factiones minimas ut ad Parlamentum accedant creatae sunt.
Mexici civilitas externa a praeside ducitur et per Secretariam Relationum Exteriorum efficitur. Cuius principia constitutionaliter Articulo 89, Sectione 10 statuta sunt; inter quae autodeterminatio populorum, non interventio, pacifica conflictuum resolutio, viris usus prohibitio in rationibus externis, iuridica Civitatis equitas, coöperatio internationalis evolutioni et pugnae pro pace securitati. Ex anno 1930, Doctrina Estrada ponderis complemento his principiis inservivit.
E sua libertate, Mexicanae rationes externae praesertim et ad Civitates Foederatas, suus maximus commercialis socius, et ad vicinas historice ligatas nationes in America Latina Caribicoque directae sunt. Intestinorum problematum ergo, inter quae Revolutio Mexicana, ineunte saeculo XX Mexicum propemodo sepositum ab internationalibus rebus mansit. Denuo ordine statuto, eius civilitas externa in secutorum decenniorum acclamatione hemisphaerica fundata est. Suam libertatem ex Civitatibus Foederatis ostendens, Mexicum Cubanae gubernationis revolutionariae consolidationem decennio 197, Revolutionem Sandinisticam in Nicaragua decennio 198 et Sinistros circulos in Salvatoria decennio 199 firmavit.
Nihilominus, e decennio 201, antiquus praeses Vincentius Fox novam civilitatem externam adoptavit quae aperturam, communitatis internationalis iudiciorum acceptionem, in civilitate externa participationis incrementum et etiam maiorem integrationem referentem ad vicinas Septemtrionis nationes postulabat. Maior prioritas Americae Latinae et Caribico a praesidis Philippi Calderón gubernatione data est.
Praeterea, e decennio 200, Mexicum Consociationis Nationum Concilium Salutis et eius operis methodous reformare quaesivit, faventibus Canada, Italia, Lusitania et aliis novem nationibus, circulum informaliter Consociatio Coffei nuncupatum formantibus. Sicut florens regionalis emergensque potentia, Mexicum orbis terrarum ponderis praesentiam habet et variarum internationalium organizationum instantiarumque membrum est, inter quas Consociatio Nationum, Ordo Civitatum Americanarum, G8+5, G20 maximarum oeconomiarum, Cooperatio Oeconomica inter Asiam et Pacificum et Consociatio pro Oeconomica Cooperatione et Evolutione.
Mexicum tertiam maximam dispensationem? oeconomicam praesidio in America Latina habet, cum annua militarium sumptuum relatione? 24 944 billionum dollariorum Civitatum Foederatarum sive fere 1.6 centesimae PDG. E decennio 200, cum militares suum munus in bello contra drogias adepti sunt, crescens pondus in acquirendis aëriae vigilantiae crepidinibus, aëroplanis, helicopteris, digitalibus proelii technologiis, urbani belli instrumentis, ac rapida copiarum transvectione collocatum est.
Viribus Armatis Mexici duae partes sunt: Exercitus Mexicanus, Vires Aëriam Mexicanam comprehendens, et Classis Mexici. Vires Armatae Mexicanae ponderis infrastructuras manent, inter quas delineandorum, quaerendorum, et experiendorum armorum, vehiculorum, aëroplanorum, navium, et electronicorum defensivorum systematum instructus; militaris industriae fabricandae media ad construenda talia systemata; et alti gradus navalia ponderis naves bellicas ac progressivorum missilium technologiam construentia.
Hi instructus significative in opera oeconomiamque impingunt. Ultimis annis, Mexicum suas exercitationis technicas, militare mandatum atque informationis structuras melioravit et inivit rationem ut autosufficientior in praebendo suis militaribus fieret, sic delineandis fabricandisque suis propriis armis, missilibus, aëroplanis, vehiculis, ponderis armamento, electronica, defensionis systematibus, ponderis industrialibus instrumentis militaribus et ponderis navibus bellicis.
Historice Mexicum se neutrale internationalibus in conflictibus mansit, excepto bello orbis terrarum secundo. Attamen, ultimis annis, aliquae factiones politicae constitutionis alterationem proposuere quae permitteret Exercitui Mexicano, Viri Aëriae, et Classi, ut cum Consociatione Nationum in missionibus pacis cooperarentur aut ut militare auxilium nationibus officialiter id petentibus praeberetur.
Mexicum in triginta unam civitates et unum districtum foederalem dividitur. Quae inferius cum suis capitibus sunt:
Mexicum est frequentissima civitas Hispanophonica toto in orbe terrarum et secunda frequentissima civitas in America Latina, post Brasiliam. Circiter 60 centesimae incolarum Mixticii ethnous, 15 centesimae Amerindi, et 25 centsimae Europaeae originis sunt.
Totum per saeculum undevicensimum, numerus incolarum Mexici vix duplicatus est. Haec declivitas per prima duo saeculi vicensimi decennia perrexit, et adhuc sic censu 1920 duorum millionum incolarum amissio perscripta est. Quod Revolutioni Mexicanae, inter 1910 et 1920 eventae, debitum est.
Index incrementi magnopere inter 1930 et 1980 auxit, cum civitas indices incrementi maiores quam 3 centesimae (inter 1950 et 1980) perscribere attigit. Numerus incolarum Mexicanus in triginta annos duplicatus est et isto rhythmo ut anno 2000 120 milliones Mexicanorum essent exspectabatur. Ob quod, gubernatio foederalis Consilium Nationale Populositatis (Hispanice Consejo Nacional de Población sive CONAPO) creavit cuius missio actiones temperationi natalium statuere prolemque reipublicae investigare est. Rationes bene successerunt et index natalium usque ad 1,6 tempore inter 1995 et 2000 decrevit. Exspectatio vitae e 36 annis in 72 anno 2000 transiit.
Saeculo vicensimo ineunte, fere 90 centesimae incolarum regiones rusticas (vicos, oppida, oppidula) incolebant. Anni 1960 census data obtinuit ubi urbani incolae (50.6% omnium) rusticis numerosiores sunt. Post triginta annos 80 centesimae constituebant et hodie paulum plus quam 18 centesimae Mexicanorum e civitatibus ubi nati sunt exeunt. Variae inclinationes et mediarum magnarumque urbium industrializandarum processum et gradatim depauperandi ruris processum, agripecuariarum activitatum recessionis ergo effectum, explicare possunt. Foederativae entitates maximum incolarum numerum conglobantes Districtus Foederalis, Veracrux, Xalisca, et Puebla sunt. Dum minime populosae California Inferior Meridionalis, Campecum et Quintana Roo sunt. Haec ultima civitas duarum una est quae unum indicum incrementi incolarum maximum in natione propter periegeticam Cancuni industriam ostendit, quod 50 centesimae Quintanaroënsium conglobat.
Hic inferius est tabula cum urbibus populosissimis in Mexico secundum censum 2010:
Lex Generalis Iurum Linguisticorum Populorum Indigenarum linguas civitatis Hispanicam et 65 linguas Indigenicas Mexicanas agnoscit. Lingua Hispanica dominans lingua officialibus in rebus et plerorumque Mexicanorum sermo patrius est.
Fere 7 centesimae incolarum linguā Indigenicā utuntur. Gubernatio officialiter 63 linguarum Indigenarum agnoscitur, quarum aliquae similes varietates conglobantur quae considerandae sunt linguae dissimiles aliquibus linguistis. Inter linguas Indigenicas, maximum locutorum numerum possidentes linguae Navatlaca et Maia (Hispanice maya sive maya yucateco; Maiice maaya t'aan) sunt; quae coniunctim amplius duorum millionum locutorum summam faciunt. Casus oppositus lingua Maia Lacandonica (Lacandonice hach t'an sive jach-t’aan) est, cuius numerus locutorum centum non attingit. Adhuc evidentiior est linguarum casus talis Cilivae (Hispanice kiliwa; Cilivice k’olew ñaja’) cuius locutores inter decem quinquagintaque hominum aestimantur (informatio secundum dissimiles fontes variat), problema cui vis additur propter geographicam Cilivarum familiarum segregationem. Quoque significativus Zoqueana dialecto Ayapaneco (Ayapanece nuumte oote) utentium casus est, quae recentes ob investigationes locutores solum duos homines esse sciuntur qui praeterea non hanc linguam in usum et ergo exstincta consideratur. Secretaria Educationis Publicae bilinquia systemata educationis in Indigenicis ruralibusque communitatibus statuit quia suscitata est de facto necessitas communicandi cum maiore Hispanophonica parte; magna Indigenarum pars bilinguis aut trilinguis est.
Cum Civitates Foederatae Americae vicinitatis ergo, linguae Anglicae praesentia constans sit, praesertim in urbanis centris, musica, ac cinematographia, praeterea est communissima in negotiorum ambitu propter oeconomicas res quas Mexicum cum reliquo orbi terrarum habet.
Inter linguas in Mexicum ab Europaeis immigrantibus haud Hispanis adductas, "attrahit attentionem" linguae Venetae Chipilensis (Hispanice et Chipilice Chipileño) casus, qua Chipilum (Hispanice et Chipilice Chipilo), Poblana urbs anno 1882 ab Italis immigrantibus condita, utitur. Hodie fere omnes urbis habitatores Venetice suis in quotidianis activitatibus loquuntur. Lingua Veneta etiam in Vera Cruce, Huatusci et Coloniae Manuel González, auscultatur. Est in Mexico ubi invenitur dialectalis variatio linguae in praesenti Venetiis locutae simillima, praeterea, Mexicum primis locis secundum Venetophonorum numerum iuxta cum Italia, Slovenia et Croatia invenitur.
Alius similis casus linguae Saxonicae Mennonitae est, quae Saxonica dialectos qua Mennonitae communitates in civitatibus Chihuahua, Zacatecis, Durango, ac Campeco.
Lingua Francogallica etiam in civitate Vera Cruce auscultatur, cum Francica colonizatione hac in civitate, praesertim oppidis Iicaltepeci, Perotis, Sancti Raphaëlis et Mentideri. Lingua Italica qua loquuntur Zentla, Veracrux, Riviera Maya, Paeninsula Californiae Inferioris et Mexicopolis. Alius casus est lingua Theodisca in Soconuscae[55]  zona, in Chiapis, ubi Germanicas colonias collocavere, et civitatis Pueblae capite, quia ibi invenitur compages autocinetica Volkswagen. Etiam Germanicarum communitatum praesentia in Sinaloa talium Mazatlani[56] et Culiacani.
Habetur ponderis praesentia Hispanorum haud Castellanorum in Mexicano territorio, praesertim per Bellum Civile Hispanicum et antiquis praesidibus Lazaro Cárdenas del Río ac Manuele Ávila Camacho. Ultimis annis advenere novi Hispani migrantes inter quos excellunt Catalanophoni, numerosissimi cum fere 7500 bilinguium locutorum qui in Districtu Foederali, Puebla et Quintana Roone conglobantur. Quos sequuntur Vascophoni cum fere 500 locutorum in Districtu Foederali, Nova Legione et Colima conglobatorum. Denique minore quantitate habentur bilingues Gallaicophoni circa 5000 locutorum intra Districtum Foederalem, Civitatem Mexici, Veram Crucem et Xaliscam constituentes. Adhuc haec linguae in Mexico propter nisum ab Hispanica ambasciata effectum auscultari discique possunt. Etiam lingua Catalana et in urbis universitariae Universitas Nationalis Autonoma Mexici Centro Disciplinae Linguarum Adventiciarum et in Orpheo Catalanico (Catalanice Orfeó Català), lingua Vasconica in Casa Vasca in Polanco sita et lingua Gallaica in centris La Galleguidad Mexicopoli et Arriacae sitis disci potest.
Arabice loquentium numerus maior quam decem milia aestimatur, quorum fere omnes e Libano proveniunt et plerique bilingues. Sunt etiam Syriaci, Marocenses, Aegyptii, Algerini, Palaestini et Iraquienses allophyli. Nihilominus etiam magnus Hebraice, Iudaeogermanice et Iudaeohispanice loquentium numerus sunt, quia Iudaica communitas magna praesentia in natione habet, cuius numerus incolarum in amplius 50 000 hominum aestimatur, omnes etiam bilingues.
Excepta lingua Hispanica, nulla alia Europaea lingua consideratur lingua nationalis, quamvis eius numerus loquentium maior quam alicuius linguae Indigenae sit. Ergo, in rebus talibus educatione publica nec in iustitiae impertitione non prospectatur.
Attamen singula Mexicana ethnē singulis linguis suam nationem nuncupant sic:
Census 2010, ab Instituto Nationali Statisticae et Geographiae effectus, Catholicismum Romanum praecipuam civitatis religionem cum 82.7 centesimae incolarum indicavit, dum 9.7 centesimae (10 924 103) ad alias ddenominationes Christianas pertinent, inter quas Evangelici (5.2%), Pentecostales (1.6%), alii Protestantes aut Reformati (0.7%), Testes Iehovah (1.4%), Adventistae Septimi Diei (0.6%) et Mormones (0.3%). Fere 172 891 (minus quam 0.2% incolarum) ad alias haud Christianas religiones pertinebant, dum 4.7 centesimae se nullam religionem habere declaraverunr. Fere 2,7 ccentesimae nihil determinaverunt.
Circa 92 924 489 Catholicorum in Mexico, absolutis terminis, secunda maxima Catholica communitas in toto orbe terrarum est, post Brasiliam. Quorum 47 centesimae servitiis religiosis hebdomadaliter intersunt. Singulae urbes, oppida et vici in Mexico singulas festivitates quotannis ad commemorandos suos locales sanctos patronos habent. Festum Nostrae Dominae Guadalupensis, Mexici sancta patrona, pridie Idus Decembres commemoratur et religiosus dies festus a multis praecipuissimus in republica consideratur.
Census 2010 314 932 hominum Ecclesiae Mormonicae asseclas esse informavit, quamquam ecclesia anno 2009 amplius adscriptorum sectatorum millionem habere protulit. Circiter 25% adscriptorum asseclarum hebdomadale sacramentum participant, quamvis hic numerus mutare magis aut minus possit.
Iudaeorum praesentia in Mexico in annum 1521 regreditur, ubi Ferdinandus Cortesius iuxta cum variis conversis Aztecos vicit. Secundum censum 2010, sunt 67 476 Iudaeorum in Mexico. In Mexico Islamismus a paucis civibus urbe Torreonensi,[57] in Coahuila, colitur et sunt circiter 300 Musulmanorum Sancti Christophori de las Casas,[58] in Chiaparum regione. Censu 2010, 18 185 Mexicanorum ad aliquam Orientalem religionem, intra categoriam parvum Buddhisticum allophylum includentem, pertinere retulere.
Mexicum ethnice varium est et constitutio id multiculturalem nationem definit. Nationalitas Mexicana relative iuvenis est, orta circa annum 1821, ubi Mexicum libertatem ex Imperio Hispanico adeptum est, et a multis regionalibus ethnesi dissimilibus, sicut variis Indigenis gentibus et Europaeis immigrantibus, componitur. Plerique Mexicani Mixticii sunt, culturalis Mexici identitatis nucleum componentes.
Anno 2004, gubernatio Mexicana Institutum Nationalis Medicinae Genomaticae condidit. Maio 2009 Institutum relationem in magno Mexicanorum genomatis studio emisit. Inter inventa, relatae sunt 80 centesimae Mexicanorum Mixticiae quoquomodo esse, et Europaeae indigenaeque originis proportiones circiter uniformes esse. Mixturae geographice proportiones e septemtrione in meridiem variant, velut anteriora praegenomatica studia figuraverant, cum Europaica contributione praesertim septemtrione et cum maiore Indigenico elemento meridie. Praecipuarum studii conclusionum una, licet dissimilibus avitis geneticis circulis omnis orbus terrarum composita, Mexicanos genetice dispares inter mundi gentes esse affirmat.
Mexicum cum maximo Statunitensium civium numero, unum millionem anno 1999 aestimato, foris lar est, quod 1 centesima incolarum Mexici et 25 centesimae omnium Statunitensium foris repraesentat. Inter alias praecipuas communitates Mesoamericani et Austroamericani advenae sunt, praesertim Argentinae, Brasiliae, Chiliae, Columbiae, Peruviae, Cubae, Venetiolae, Guatimaliae et Belizae. Quamvis aestimatio varient, Argentina communitas secunda maxima adventicia communitas in natione consideratur, alicubi inter 30 000 et 150 000 aestimata. Mexicum etiam magnum Libanensium numerum accepit, quorum communitas circiter 400 000 hominum est.
Per saeculum vicensimum, Mexicum secutum est consilium concedendi asyli Latinamericanis et Europaeis sociis (praesertim Hispanis anno 1940), e politicis persecutionibus in originis nationibus effugientibus. Octobri mense 2008, Mexicum suas immigrationis regulas firmavit et Cubanos qui natione loco intrandi in Civitates Foederatas utebantur deportari decrevit. Quia Mexicum valde opulentius quam statim suorum limitum Austroriente nationes est, Mexicum chronica difficultas cum istarum nationum immigratione illegitima habet, praesertim Guatimaliae, Honduriae et Salvatoriae. Magnus Mesoamericanorum migrantium numerus qui Occidentales Guatimaliae fines versus Mexicum transeunt quotannis deportantur.
Discrepantiae inter publicos advenarum illegitimorum numeros alium et omnium adventiciorum residentium, libere e immigrationis statu, valde magnae sunt. Publicus adventiciorum incolarum numerus in Mexico 493 000 anno 2004 est, quorum plerique, 86.9 centesimae, in Civitatibus Foederatis nati (exceptis Chiapis, ubi plerique immigrantes Mesoamericani). Quinque civitates cum maximo immigrantium numero California Inferior (12% omnium immigrantium), Mexicopolis (11.4%), Xalisca (9.9%), Chihuahua (9%) et Tamaulipae (7.3%) sunt. Amplius 54.6 centesimae immigrantium quindecim annos aut minus nati, dum 9 centesimae 50 annos nati aut magis sunt.
Immigratio illegitima difficultas Mexico fuit, praesertim decennio 198. Anno 2006, in Mexico detenti sunt 182 000 hominum qui in civitatem contra leges intraverant, praecipue in circumiectis Guatimaliae, Honduriae, Salvatoriae, omnium Mesoamericanarum civitatum Mexico meridie finitimarum. Minor immigrantium contra leges numerus ex Aequatoria, Cuba, Sinis, Africa Australi, et Pacistania proveniunt.
Mexicum etiam maximum immigrationi fontem Civitatibus Foederatis repraesentat. Circa 9 centesimae incolarum in Mexico natorum nunc Civitates Foederatas incolunt. 28,3 milliones Civitatum Foederatarum Mexicanam ascendentiam habere anno 2006 asseruere.
Mexici oeconomia, in praesenti, in quarto decimo loco mundi secundum Productum Domesticum Grossum nominalem (anno 2011) et undecimo loco si PDG secundum potentiam emendi mensus spectatur est. Praeterea revera natio evolutissima in Latinamerica est, solum a Brasilia superata. E crisi anni 1994, administrationes nationis macrooeconomica fundamenta melioravere. Mexicum significative a crisi Austroamericana anni 2002 non affectum est et positivos incrementi indices post brevem stagnationem anni 2001 servavit. Agenturae indictionis crediti Moody's, Martio 2000, et Fitch Ratings Ianuario 2002 gradus collocandae pecuniae indictiones debito suvereno Mexicano emisere. Quamquam macrooeconomica stabilitas sine exemplo, quod inflationem ac fenoris indices gradibus summis reduxit et reditum per capita auxit. disparitates enormes inter urbanos ruralesque incolas, inter Septemtrionales, Centrales Meridionalesque civitates et inter divites pauperesque continuant, licet sit crescens ordo medius e decennii 200 dimidio. Difficultatum aliquae gubernationi infrastructuras renovare, systema fiscale atque operariorum leges modernizare et inaequalitatem redituum deminuere sunt.
Oeconomia evolutionem rapidam in hodiernis industrialibus diaconiarumque campis cum proprietatis privatae incremento servat. Recentes administrationes competitionem in portibus, ferriviis, telecommunicationes, electricitatis generatione, gasii terrigeni distributio et aëroportibus cum proposito meliorandae Mexicanae infrastructurae expanderunt. Velut oeconomia versus exportationem directa, amplius 90 centesimae commercii Mexicani est per commercii liberi foedera cum amplius quadraginta nationibus, inclusis Unione Europaea, Iaponia, Israele et magna Mesoamericae Austroamericaeque parte, praesertim cum Brasilia.
Foedus commercii liberi praecipuum est Foedus Liberi Commercii Americae Septemtrionalis, quod anno 1994 vigere coepit et anno 1992 a Civitatum Foederatarum, Canadae Mexicique gubernationibus obsignatum est. Anno 2006, commercium Mexicanum cum suis duobus Septemtrionalibus collegis fere 50 centesimae reipublicae exportationum ac 45 centesimae importationum responsale? fuit. Nuper, Congressus Unionis praecipuam fiscalem, pensionum iudicialemque reformationem approbavit, dum de industriae et petrolei reformatione in praesenti disceptatur. Secundum praecipuarum societatum catalogum in toto orbe terrarum anno 2008 Forbes Global 2000, Mexicum sedecim societates in classificatione habebat.
Mexicum mercatus liberi oeconomiam mixtam habet et velut reditus mediani-magni natio firme statutum est. Est undecimo loco catalogi mundani secundum PDG cum potentia emendi mensum. Secundum ultimas promptas Aerarii Monetarii Internationalis informationes, Mexicum secundum maximum PDG per capita, 9716 $, in Latinamerica anno 2007 terminis nominalibus et maximum in paritate cum potentia emendi, 14 119 $ eodem anno habebat.
Post crisin oeconomicam anni 1994, Mexicum commoventem recuperationem fecit, modernam variamque oeconomiam construens. Petroleum maximus externi rediti Mexicani fons est. Secundum Goldman Sachs, cum revisione BRIMC oeconomiarum emergentium, anno 2050 maximae mundi oeconommiae erint secutae: Sinae, India, Civitates Foederatae, Brasilia et Mexicum. Mexicum maxima civitas autocineta in America Septemtrionali producens, Canadam et nuperrime Civitates Foederatas superans, est.
Mexicum prima unaque Latinamericana natio inclusa in Indice Mundano Syngrapharum Gubernativarum est, praecipuas totius orbis terrarum oeconomias quae debiti publici titulos edunt digerente.
Secundum directorem Mexici in Argentaria Mundana, incolae in paupertatis statu e 24.2 centesimis in 17.6 centesimas plerumque et e 42 centesimis in 27.9 centesimas rusticis in regionibus inter 2000 ac 2004 deminuit. Ianuario 2009, 4.6 centesimae incolarum pauperes erant, secundum mensuram per alimentorum ingestionem velut paupertatis basin, et 15 centesimae incolarum pauperes per adiumentum mensurarum putantur (homines cum minore quantitate quam decem dollariis quotannis viventes).
Nihilominus, inaequalitas reditus adhuc est difficultas, atque ingentes lacunae permanent, non solum inter opulentas pauperesque regiones, sed etiam inter septemtrionem meridiemque et inter urbanum ruralemque ambitus. Magnae reditus et evolutionis humanae dissimilitudines etiam grave Mexici problema sunt. Anni 2004 Consociationis Nationum relatio de Indice Evolutionis Humanae delegationem Benedictum Juárez, in Districtu Foederali Mexicopolis, et Sanctum Petrum Garza García, in civitate Nova Legione, gradum evolutionis oeconomicae, educativae et exspectationis vitae similem Germaniae aut Novae Zelandiae habituros esse asseruit. Contra, Metlatonocum, in civitate Bellatore, Indicem Evolutionis Humanae parem Syriae haberet.
Annuum medium PDG incrementum tempus inter 1995 et 2002 5.1 centesimae fuit. Recessio oeconomica in Civitatibus Foederatis quoque simile specimen in Mexico creavit, e quo rapide recreatum est. Inflatio gradu summo 3.3 centesimae anno 2005 consecuta est et fenoris indices parvi sunt, qui crediti consumptionem in ordine medio stimulavere. Mexicum ultimo decennio monetariam stabilitatem expertum est: dispensativa lacuna reducta est et aes alienum in minorem quantitatem quam 20 centesimae PDG reductum est. Iuxta cum Chilia, Mexicum maximam longi temporis classificationem credito suvereno in Latinamerica habet.
Pecunia a Mexicanis civibus in Civitatibus Foederatis laborantibus missa solum 0.2 centesimae PDG Mexici repraesentat, quod 20 billiones dollariorum Statunitensium quotannis anno 2004 repraesentat et decimus maximus externi reditus fons in natione est post petroleum, industriales exportationes, opera fabrilia, electronicam, industriam gravem, autocineta, constructionem, cibos, argentarias et pecuniarias diaconias. Secundum argentariam centralem Mexicanam, pecunia missa 3.6 centesimae anno 2008 25 billionibus dollariorum Civitatum Foederatarum cecidere.
Inter praesentes oeconomicas curas commercialis dependentia ex Civitatibus Foederatis, vera salaria parva, hypoapascholesis magno incolarum segmento, impar reditus distributio (32% fructuum in culmine pyramidis socialis responsales 55% reditus sunt) et paucae opportunitates progressui magni Maiarum numeri in Meridionalibus civitatibus sunt.
Mexicum est tertia tricesima civitas quae maximam pecuniae summam in periegesi in toto orbe terrarum erogat, et tertia civitas in America Latina. Plerique periegetae in Mexicum ex Civitatibus Foederatis et Canada, multi alii ex Europa et Asia veniunt. Parvus periegetarum numerus etiam ex aliis Latinamericanis civitatibus veniunt. Anno 2008, Index Competitivitatis in Itineribus et Periegesi rempublicam in quinto loco inter civitates Latinamericanas et in nono inter Americas collocavit.
Inter notissimas inlecebras Mesoamericanas ruinas, coloniales urbes, et praesertim loci balnearii sunt. Clima temperatum et unica cultura, Europaearum (praecipua Hispanicae) Mesoamericanarumque culturarum fusio, etiam Mexicum attractivam destinationem faciunt. Praecipuum anni tempus periegeticum in Mexico a mense Decembri usque ad aestatem patet, altissimum fastigium per hebdomadem ante Pascham ac vere exeunte contingens, cum multi balneariorum locorum a Civitatibus Foederatis universitariis studentibus appetuntur.
Pugna contra narcomercaturae activitates praecipuam curam Mexico constituit. Praesens praeses, Philippus Calderón, vires armatas in proelio contra drogiae chartella involvere decrevit et proelium contra manus praedatorias unam praecipuarum suae administrationis prioritatum definivit. Per ultimum quinquennium (inter 2007 et 2011), violentiae narcomercatoribus ligatae amplius 55 000 mortuorum in Mexico attulere, praesertim Septemtrionalibus nationis urbibus. Inter drogiae chartella bellum nationem assolat. Urbes prope Civitatum Foederatarum fines maxime afficiuntur. Civitas Iuarezensis mundanum criminis caput facta est. Civitas Mexicana, bellum contra drogiae chartella vincere nequiens, exercitu utitur ut servetur ordo in viis. Nihilominus, oeconomia mundusque politicus magis magisque e narcomercatorum pecunia dependent, qui amplius 70 centesimae 2200 urbium in civitate gerunt.
Energiae productio in Mexico a publicis societatibus geritur quae sunt Commissio Foederalis Electricitatis et Petrolea Mexicana. Commissio Foederalis Electricitatis responsalis est ut electrificinae operentur et electricitatem per totum nationale territorium ex Octobri mense 2009 distribuant, ubi in se recepit auctoritatem exstinctae Luz y Fuerza del Centro. Magna electricitatis pars in officinis thermaticis generatur, quamquam Commissio Foederalis Electricitatis cum et variis ergasteriis hydroelectricis et electrificinis pneumaticis et electrificinis geothermicis et electrificinis nuclearibus operatur.
Opes naturales proprietas civitatis per constitutionem sunt. Sic, campus petrolei a gubernatione cum dissimilibus privatae collocationis pecuniariae gradibus administratur. Mexicum sextum maximum petrolei productorium in mundo, 3.7 millionibus doliorum per diem.
Petrolea Mexicana, publica societas responsalis et petroleosarum ac gasii terrigeni prospectionis, extractionis commercializationisque et purgandorum distribuendorumque petroleosorum ac petrochemicorum productorum, una praecipuarum Latinamericanarum societatum est, consecuta 86 billiones dollariorum Civitatum Foederatarum per vena quotannis, quantitatem maiorem quam aliquarum nationum PDG. Attamen, societas valde tributata, fere 62 centesimae suorum venorum, et ponderis redituum fons gubernationi est. Anno 1980, petrolei exportationes 616 centesimae omnium exportationum, anno 2000 solum 7.3 centesimae repraesentaverunt.
Bituminatarum autoviarum rete in Mexico Latinamericae extensissimum est, cum 116 802 km anno 2005, quorum 10 474 chiliometrorum viae celerrimae sive expeditae, fere omnes cum rotariis, sunt. Nihilominus, Mexicum non solum variam orographiam, cum maiore territorii parte iugis montium altissimis transita, sed etiam oeconomica problemata ad difficultates in creando integrato vecturarum rete duxere et, quamvis rete melioatum sint, nondum nationalibus necessitatibus sufficienter satis facere potest.
Mexicum una primarum Latinamericanarum civitatum vecturae ferriviariae evolutionem promoventium fuit, cuius rete, licet 30 952 km extensum, nondum oeconomicis vecturae quaesitis respondere potest. Maxima ferriviarii retis pars in usu ad transferenda onera industrialia aut merces est et gestum est praesertim a societate Ferrocarriles Nacionales de México (FNM), anno 1997 privatizata.
Anno 1999, Mexicum 1806 aëroportuum habebat, quorum 233 bituminatos campos habebant, et quorum triginta quinque 97 centesimas commeatus viatorum transferebant. Aëroportus Internationalis Mexicopolitanus adhuc maximus in America Latina et quartus quadragesimus maximus est, 21 milliones viatorum quotannis transferens. Sunt amplius triginta societates aëronauticae nationales, quarum solum duae internationaliter notae sunt: Aeroméxico et Mexicana de Aviación.
Vectura multitudinis in Mexico modesta est. Pleraeque domesticae viatorum vecturae necessitates lato laophoriorum rete geruntur, cum variis decussibus societatum expilatoriarum per regiones. Viatorum vehendorum tramen inter urbes limitatum est. Urbana ferriviaria multitudinis vectura prompta est Mexicopoli cum functione metropolitanae, traminis elevati iuxtaque terram, et velut tramen suburbanum finitima Magnae Mexicopolis municipia ligans, et velut Guadalaxarae et Monte Regis, prima cum tramine suburbano operata et secunda cum metropolitana subterranea elevataque.
Anno 2004, index alphabetismi 97 centesimae iuvenibus minoribus quam 14 annos natis et 91 centesimae hominibus maioribus quam 15 annos natis erat, quod Mexicum loco quarto vicesimo mundanae classificationis secundum UNESCO conlocat. Educatio primaria et secundaria gratuitae obligatoriaeque sunt, novem annos durantes. Quamvis dissimilia bilinguis educationis programmata e decennio 197 Amerindicis communitatibus sint, post constitutionalem reformationem exeunte decennio 200 ista programmata novum incitamentum accepere et textus librique gratuiti amplius duodecim Amerindicis linguis producuntur
Decem annis post 1970, Mexicum formula educationis e longinquo per communicationes via satellitis statuit ad attingendas parvas rusticas Amerindicasque communitates inaccessibilis alia per media. Scholae ista formula utentes in Mexicum telesecundariae nuncupantur. Quod ad educationem secundariam spectat, institutio e longinquo in Mexico etiam aliquibus civitatibus Mesoamericanis ac Columbiae transmittitur et est in usu aliquibus in meridiani Civitatum Foederatarum regionibus velut educationis rationes bilinguae. Sunt in civitate circiter triginta milia telesecundariarum et circiter millio telesecundariae discipulorum.
Paucis annis post 1990, Mexicum in tempus transitionis quod ad incolarum valetudinem spectat intravit, et aliqui indices, inter quos index mortalitatis, similes inventis in evolutis civitatibus sunt. Quamvis omnes Mexicani medicam curam e civitate accipere possint, 50.3 milliones Mexicanorum rationem valetudinariam anno 2002 non possidebant. Conatus facti sunt ut iste hominum numerus crescat, et praesens administratio habet in animo universale valetudinarium systema usque ad 2011 complere.
Medica Mexici infrastructura in maxima parte optima est et praecipuis urbibus excellere potest, sed rusticis in tractis et Amerindicis communitatibus tegmen medicum inops est, quod eos cogit ire in urbanam aream proximam ut medicam curationem specializatam accipiant.
Institutiones civitatis, velut Institutum Mexicanum Assecurationis Socialis et Institutum Assecurationis et Diaconiarum Socialium Operariorum Civitatis sunt quae maxime valetudini assecurationique sociali contribuunt. Valetudinariae diaconiae etiam magni ponderis sunt et ad 13 centesimas omnium medicarum civitatis unitatum respondent.
Valetudinariarum curarum privatis in institutis pretium et remediorum praescriptio in Mexico paulum parabiliores quam suorum oeconomicorum Americae Septentrionalis sociorum media sunt.
Quamquam Mexicum elatius se gerit quia unum optimorum organismorum aquae potabili operantium salubritatisque in America Latina habet, quoque aliquos apparatus numere male functos possidet. Aquae salubritatisque diaconiarum accessus, efficientia qualitasque multum inter varios locos variant, dependentes ex evolutionis gradu quem isti loci habeant. Plerumque, aquae salubritatisque campus problemata velut parvam technicam commercialemque efficientiam in diaconia praebenda, inadaequatam deficentemque qualitatem diaconiarum subministrandae aquae salubritatisque, praesertim erga cloacarum gestionem relatum, et insufficiens tegmen in pauperrimis ruralibus zonis patitur.
In cultura Mexicana videtur tota reipublicae historia, quod haec cultura multa elementa coniungit quae e civilizationibus Praehispanicis, e cultura Hispanicorum qui colonias 300 annorum in Mexico deduxerunt, etiam e culturis exogenis, praesertim illa Civitatum Foederatarum, proveniunt.
Aera Porphyriana sive Porphyriatus, exeunte saeculo undevicensimo et primo saeculi vicensimi decennio, oeconomico progressu et pace notatus est. Post quattuor conflictus civilis bellique decennia, Mexicum philosophiae artiumque evolutioni, a praeside Porphyrio Díaz promotae, interest. Ex illo tempore, tam in lumine posita per Revolutionem Mexicanam, culturalis identitas suum fundamentum in mixticiatione habuit, cuius elementum Amerindicus nucleus est. In lumine variorum ethnōn populum Mexicanum formantium, Iosephus Vasconcelos in sua publicatione La Raza Cósmica ('Phylē Cosmica') anni 1925, Mexicum omnium phylerum vasculum fusorium definivit, sic amplificanda Mixticii definitione non solum biologice sed etiam culturaliter. Haec mixticiationis exaltatio revolutionaria idea erat quae valde cum phylei supremae purae idea in illius temporis Europa praedominante discrepabat.
In arte postrevolutionaria et sua expressione in Mexico, excellunt opera notorum artificum velut Fridae Kahlo, Didaci Rivera, Iosephi Orozco, Rufini Tamayo, Friderici Cantú Garza, Davidis Siqueiros et Ioannis O'Gorman. Didacus Rivera, praeclarissimus muralismi Mexicani homo, Homo in Quadrivio, in Centro Rockefelleriano Novi Eboraci, ingentem picturam parietalem, pinxit, quae secuto anno destructa est quia Russici Communistici ducis Leninis effigies comprehensa est. Didaci Rivera picturarum parietalium aliquae in Palatio Nationali Mexicano et Palatio Artium Liberalium exhibentur.
Inter musicae compositores Academicos Mexici Manuel Ponce, Iosephus Paulus Moncayo, Iulianus Carrillo, Marius Lavista, Carolus Chávez, Silvester Revueltas, Arcturus Márquez et Iuventinus Rosas sunt, quorum multi sua elementa musicae traditionali incorporavere. Praemio Nobeliano laureatus Octavius Paz, Carolus Fuentes, Ioannes Rulfo, Hellena Poniatowska et Iosephus Aemilius Pacheco Mexicanorum celeberrimorum auctorum aliqui sunt.
Mexici litterae coepere cum litteraria productione in Amerindicis Mesoamericae catoeciis antequam Europaei colonizatores advenerent. Notissimus mexicanus Praecolumbianus poëta Nezahualcoyotlis est. Mexicanae modernae litterae colonizationis Hispanicae Mesoamericae notionibus affectae sunt. Inter insignes coloniales scriptores poëtasque Ioannes Ruiz de Alarcón et Soror Ioanna Agnes a Cruce sunt.
Poëta Octavius Paz Praemium Nobelianum Litterarum anno 1990 accepit. Alii praecipui scriptores Alphonsus Reyes, Iosephus Ioachim Fernández de Lizardi, Ignatius Manuel Altamirano, Carolus Fuentes, Renatus Leduc, Iacobus Labastida, Marianus Azuela et Ioannes Rulfo sunt. B. Traven Der Schatz der Sierra Madre (scilicet "Thesaurus Iugi Matris") scripsit, quod adaptatum est cinematographiae in anni 1948 pellicula The Treasure of the Sierra Madre.
Mexicanae fabulae et series televisificae satis notae celebresque in toto orbe terrarum sunt, praesertim statione Canal de las Estrellas productas, quae est praecipuum rete televisificum apertum a societate Grupo Televisa gestum. Inter praecipuas Mexicanas productiones televisificas excellunt celebria humoristica El Chavo del Ocho, El Chapulín Colorado et Programa Chespirito, praeter fabulas televisificas: Rebelde ; La Usurpadora ; Más Allá de La Usurpadora ; La fea más bella ; María la del Barrio ; Marimar ; Amor real ; La madrastra ; Esmeralda ; El privilegio de amar ; Camaleones ; Las tontas no van al cielo ; Luz Clarita ; Rosalinda ; Carrusel ; El derecho de nacer ; Chispita ; Los ricos también lloran.
Propter mundanam Mexicanae dramaturgiae televisificae abragentiam, sunt multi Mexicani actores ample insignes extra Mexicum, inter quos Adela Noriega, Adriana Fonseca, Alexander Ruiz, Alphonsus Herrera, Alphonsus Iturralde, Anahia Puente, Angelica Vale, Angelina Fernández, Aracelia Arámbula, Ariadne Díaz, Arcturus Peniche, Carolus Villagrán, Caecilia Gabriela, Chantal Andere, Christianus Chávez, Christophorus Uckermann, Daniela Luján, Didacus Luna, Dominica Paleta, Dulcis María, Edgarus Vivar, Editha González, Eduardus Capetillo, Eduardus Santamarina, Eduardus Verástegui, Elizabeth Álvarez, Ferdinandus Colunga, Florinda Meza, Gabriel Soto, Gael García Bernal, Gloria Trevi, Gulielmus García Cantú, Hector Bonilla, Horatius Gómez Bolaños, Itatia Cantoral, Iacoba Andere, Iacoba Bracamontes, Iacobus Camil, Laetitia Calderón, Lucero Hogaza, Lucía Méndez, Magdalena Guzmán, Maite Perroni, Maria Antonia de las Nieves, Mauritius Islas, Nora Salinas, Patricia Díaz, Raimundus Valdés, Radulphus "Chato" Padilla, Robertus Gómez Bolaños, Ruben Aguirre, Silvia Navarro, Thalia, Valentinus Lanus, Veronica Castro, Victoria Ruffo.
Actores et actrices Barbara Mori, Belinda, Caesar Évora, Ferdinandus Carrillo, Gabriella Spanic, Ioannes Paulus Gamboa, Libertas Lamarque, Ludovica Paleta, Marius Cimarro, Marcellus Buquet, Renatus Muñoz, et Sabina Moussier etiam satis clari propter suas actiones Mexicanis in fabulis televisificis sunt, quamquam ei Mexicani non sunt.
Mexicanae Aetatis Aureae pelliculae inter 1940 et 1950 maxima Latinamericanae cinematographiae exemplaria sunt, cum industria comparabilis cum illius temporis Ruscisilva. Exportatae exhibitaeque sunt Mexicanae pelliculae toti Americae Latinae et Europae. Aemilii Fernández pellicula María Candelaria anni 1944 una primarum pellicularum Palma Aurea laureatarum in Canuae festivalibus fuit. Inter claros actores actricesque ex hoc tempore Dolores del Río, internationalis famae et silentis sonoraeque Ruscisilvae cinematographiae actrix et Cinematographiae Mexicanae imago et Epochae Aureae antecessor praecipuusque homo in Cinematographia Mexicana, est. Etiam Petrus Armendáriz, Petrus Infante, Ignatius López Tarso, Lilia Prado, Silvia Pinal, Maria Félix, Catharina Jurado, Georgius Negrete, Ferdinandus Soler, Ninon Sevilla, silentes actores Raimundus Novarro aut Guadlupa Vélez et comici Ioachim Pardavé, Cantinflas et Tin Tan sunt. Epochae Aureae pelliculae in Cinematographia Mexicana plerasque centum optimas Cinematographiae Mexicanae pelliculas conformant, quarum catalogus ephemeride Somos anno 1994 elaboratur, cum participatione insignissimorum nationalis cinematographiae criticorum, velut scriptoris Caroli Monsiváis et photographi Gabrielis Figueroa.
Memorandus est Hispanicus director, Mexicanus nationalizatus, Ludovicus Buñuel et suae contributiones superrealisticae cinematographiae: Un chien andalou et L'Âge D'or, ambae cum Salvatore Dalí coproductae et in Francia effectae; postea in Mexico et Los olvidados, pelliculam Memoriam Mundi ab UNESCO anno 2003 declaratam quae sua revaloratione in Festivalibus Canuae usa est, et Subida al cielo, Nazarín ac Simón del desierto effecit, quae quoque mundanam agnitionem per Canuam obtinuere. In Hispania, Viridiana effecit, cum quae Palmam Auream consecutus est et in Franciam pelliculas impressum redivit, inter quas Le charme discret de la burgeoisie cum qua, disciplitus, Praemium Academiae optimae pelliculae adventiciae adeptus est, constituens unicum in praesenti quod Mexicanus consecutus est.
Hodierna cinematographia Mexicana (ex decennio 198) notabiles homines velut directores Arcturum Ripstein, Philippum Cazals, Alexandrum González Iñárritu, Alphonsum Cuarón, Gulielmum del Toro et photographum Emmanuelem Lubezki comprehendit. Salma Hayek fecundissima actrix Mexicana in praesenti gradu internationali est.
Pediludium est ars athletica populo gratissima. Turma Pediludica Nationalis Mexicana est una ex eis quae in Certamine Mundano Pedilusorio adfuerant, et eius optimae resultationes bis sextus locus annis 1970 et 1986 fuerunt, ubi civitas certaminis amphitryon fuit. Etiam valde popularis basipila est, cum praecipuo nationali campionatu et variis athletis in Civitatibus Foederatis Magnis Ligis Basipilicis ludentibus.
Natio etiam bonum pediludii Americani cultorum numerum conglobat, et in saltus in aquam traditionem habet. Natio iam Olympia Aestiva anno 1968 Mexicopoli et Certamina Mundana Pedilusoria annis 1970 et 1986 hospitio accepit. Praeterea, luctationem liberam unam artem athleticam populo gratissimam et maximam acclamationis in Mexico habet, agnoscitam velut unum culturalium Mexici elementorum.
Anno 2005, Mexicum suae gastronomiae candidatum Hereditatis Mundanae UNESCO partem ostendit. Primum civitas suos mores gastronomicos tali titulo ostendit. Nihilominus, resultatio negativa fuit, quia, secundum decisionem, commissio adaequatam emphasin? de maizi pondere in Mexicana gastronomia non collocavit. Denique, die 16 Novembris 2010, Mexicana coquina agnita est ab UNESCO Hereditas Mundana cum argumento ut locorum coquina suam identitatem? intactam e Praehispanicis radicibus servaverit. Titulus e classicis elementis talibus maizo, phaseolis, peponibus, ac capsico annuo usque ad praesentes sapores, colonizatione Europaea affectos, amplectitur, saepe in cibo viario visus.
Quamvis multum Amerindicum pondus habeat, Mexicana coquina practice? per colonizationem Hispanicam statuta est, quia magna elementorum pars Hispanica cinematis originis sunt. Amerindicae originis, elementa quibus coquina Mexicana utitur sunt maizum, phaseolus vulgaris, pepones, ananas, batatas, lycopersicum, cacao, meleagris, fructus, et aromata. Eodem modo, aliquae coquinae technicae quibus utuntur hodie Mexicani hereditas Praecolumbianorum populorum sunt, inter quas, per maizi processum, furnus coctionis ciborum in terra, molitio cum mortario et metate. Cum Hispanis, advenere suilla, caro gallinacea, chili, saccharum, lac omniaque deducta, triticum oryzaque, citri, et alia elementorum constellatio quae quotidianae Mexicanorum victus partem faciunt.
Ex isto occursu duarum coquinarum cum millenniis antiquitatis, orta sunt barbacoa, mole, pozole et tamal sua forma praesenti, socolata, panium varietas, tacones et magna Mexicanorum antoiitorum varietas. Etiam ortae sunt potiones velut atole, tzampurratum, socolata cum lacte, et aquae frigidae; tragemata velut acitro, ex echinocacto factus, et tota crystallizatorum dulcium comprehensio sicut rompope, capsetta Celayensis, iericaya et amplum repertorium deliciarum in sororum monasteriis passim in civitate creatarum.
Aliquae Mexicanae potiones reipublicae limites transivit et quotidie sumptae sunt in Mesoamerica, Civitatibus Foederatis, Canada, Hispania, et Philippinis, tales aqua Iamaicae, hordeata oryzae, margarita, et tequila.
Mexico hi codices sunt:
Helvetia,[1] rite Confoederatio Helvetica, ergo siglum usitatum CH, est civitas sui iuris in continente Europa ad coniunctionem Europae Occidentalis, Europae Mediae, et Europae Meridianae sita.[2][3] Cuius rectio est respublica foederalis in cantonibus viginti sex consistens, auctoritatibus foederalibus Bernae in urbe constitutis.[4] Helvetia mare non attingit, sed a Germania a septentrionibus, Francia ab occidente, Italia a meridie, denique Austria et Lichtensteno ab oriente finitur. Geographice dividitur inter Planitiem Helveticam et Alpes Helveticas et Iuram, quae regiones aream 41 285 chiliometrorum quadratorum et aream terrestrem 39 997 chiliometrorum quadratorum una habent. Quamquam alpes maiorum civitatis partem continent, homines Helvetici, 8.5 fere milliones, plerumque in planitie habitant, ubi maximae urbes locique oeconomici patent, inter quas Turicum (urbs maxima), Genava, et Basilia. In quibus urbibus sunt sedes FIFA, secunda a maxima officina Consociationis Nationum, maximum aedificium Argentariae Compositionum Internationalium, et praesidia aliarum organizationum internationalium. Principales aeroportus Helvetici in his urbibus inveniuntur.
Cantones Helveticae lingua, institutis, legibus, religionibus inter se differunt. Quamquam omnes vicinae terrae ad Unionem Europaeam pertinent,[5] Helvetii illam accedere usque ad praesentem diem noluerunt. Re politica, Helvetia civitas neutralitatis est, tamen die 10 Septembris 2002, Nationes Unitae participare per comitiam decrevit.
Helvetiae tres regiones naturales sunt: pars medioaustralis altos montes Alpes continet, in parva parte boreoccidentali mons continuus Iura appellatus surgit, et intra montes est regio aequior silvis et lacubus contecta, nam Helvetia terra uberibus fecunda aquis est. Ex Iura profluunt Rhenus et Rhodanus.
Helvetia condita est confoederatio per Foedus Pactum Helveticum anno 1291 a pagis Urania, Suitia, et Subsilvania. Iam anno 1332 Lucerna se ad Helvetiam iunxit, postea alii pagi idem fecerunt, et anno 1513 Confoederatio a tredecim pagi constituta est.
Post cladem Mariniani apud Mediolanum contra regem Franciae Franciscum I die 13–14 Septembris 1515 pagi Helvetiae semper neutri faverunt.
Inter saeculum sextum decimum, pagi Helvetiae in duas partes discesserunt. Pagi ruris fidem Ecclesiae Catholicae Romanae plerumque servaverunt; alii pagi Emendationem Ecclesiae acceperunt. Etiam bella inter pagi fuerunt. Multi praeclari reformatores Ecclesiae in urbibus Helvetiae vixerunt, e.g. Henricus Bullingerus, Ioannes Calvinus, Guilielmus Farel, Uldrychus Zwingli.
Anno 1798, Francia confoederationem invasit et civitatem unitariam, Rempublicam Helveticam appellatam, condidit. Helveti numquam hanc civitatem amaverunt. Post quinque annos, accurate die 18 Februarii 1803, cum Actu Mediationis nova foederatio, sed semper Franciae subiecta, condita est.
Post cladem Napoleonis anno 1815, Helvetia a Consilio Vindobonum restituta est, ut confoederatio a viginti duobus pagis constituta. Post bellum civile inter pagos Catholicos, in "alia foederatione" (Theodisce Sonderbund) coniunctos et Protestantes anno 1848 prima magna charta Helvetiae promulgata est.
Saeculis undevicensimo et vicensimo, pace et labore Confoederatio crevit. Inter bellum mundanum secundum, Helvetia sola in Europa Media civitas a Germanis non expugnata est. Hodie putatur Helvetia esse opulentissima orbis terrarum civitas.
Anno 1979, Iura, se a pago Berna discessens, novus et vicesimus tertius pagus Helvetiae factus est.
Facultas legum ferendarum ad Consilium Nationale, ex ducentis legatis populi compositum, atque ad Consilium Civitatum, ex quadraginta sex senatoribus compositum, pertinet. Unicuique pago duo senatores et legati pro incolis sunt.
Consilium Foederale, quod e septem hominibus constat, administrationem Helvetiae gerit. Unus consiliariorum foederalium praesis potestatem tempore dumtaxat annuam habet (vide Indicem Consiliariorum Foederalium).
Confoederatio Helvetica e viginti tribus cantonibus constat. Hic est ordo sollemnis (secundum Constitutionis foederalis articulum primum). Tres primi habent praecellentia honoris causa, dein ordo est secundum annum integrationis in confoederatione, hic post nomen indicatum:
In Helvetia praeter linguas Theodiscam, Francogallicam, Italicam, sermo publicus est etiam Lingua Romancica, qua circa triginta milia hominum, praecipue in Grisonia cantone, utuntur. Anno 2000 in Helvetia, homines locuti sunt:
(Fons: Officium foederale de statistica, censimenta nationalia.)
Sunt in Helvetia sex dioeceses et duae abbatiae territoriales, qui subiactae imperio archidioecesis non sunt, sed sanctae sedi ipsae. Ergo Helveticae dioceses non formant provinciam ecclesiasticam. Hae sunt dioeceses et abbatiae:
Helvetiae argentariae sunt amplae.
Geographia
Coniunctiones urbium
Bagdatum, in scriptis vetustioribus Baldacum (Arabice بغداد Baġdād), est urbs capitalis Iraci. Numerus incolarum anno 2011 ad 7 216 040 censebatur: est igitur Iraci urbium maxima (proxima autem a maxima Basra est), et proxima a maxima urbium Arabice loquentium (maxima Cairus), et item proxima a maxima urbium in Asia occidentali iacentium (maximum enim Teheranum). Ad ripam dextram fluminis Tigridis anno 762 condita est iussu caliphae Abbasidae al-Manṣūr; fuit ab hoc tempore caliphatus Abbasidarum caput et litteratorum studiosorumque metropolis. Anno 1258 Bagdatum a Mongolis duce Hülegü obsessa et delapidata est. Inde per septem fere saecula urbs provincialis fuit sub dominatione Mongolorum et Turcarum. Imperio Ottomanico primo bello mundano devicto Iracum anno 1920 territorium separatum tutelae Britannicae mandatum fit. Caput huius territorii (mox regni, deinde rei publicae) Bagdatum constitutum est.
Bagdatum urbem anno 2010 homines 5 402 000 incolere censebantur, regionem autem metropolitanam 11 800 000. Novem regiones urbanae, vici octoginta et novem enumerantur. Parlamentum Iracicum legationesque aliarum civitatum ibi sedent, sed post annum 2003 regiones urbis inter armatos variae oboedientiae controvertuntur.
Al-Mansur urbi a se conditae nomen Madīnat al-Salām ('urbs pacis') anno 762 attribuit. Nomen antiquius et commune Baġdād, quod urbs florens rursus sibi vindicavit, ab eruditis censetur originem e Lingua Persica Media trahere (bag 'deus' + dād 'dedit'). Alii autem abnuunt: populus enim huius regionis, ante urbem novam conditam, Aramaice neque Persice loquebatur.[1]
Nomen commune variis modis a scriptoribus Latinis adhibetur. Saeculo ab undecimo ad quintum decimum nomen indeclinabile reperimus aut Baldac[fons 1][fons 2][fons 3] aut Baldach[fons 4][fons 5] sive (per errorem?) anno 1531 Baldath[fons 6]; semel Baldacum, nomen declinationis secundae.[fons 7] Ab anno 1625 nomen Bagdadum supervenit,[fons 8][fons 9] sed etiam Bagdatum,[fons 10][fons 11] rarius Bagdetia.[fons 12][fons 13] Nova Babylon interdum scribitur.[fons 12] Verba adiectiva reperiuntur saeculo tertio decimo calipha Baldacensis,[fons 1] anno circiter 1300 homines Baldacenses[fons 7], sed anno 1571 auctor Bagdedinus[fons 14] et ab anno 1625 homines Bagdadenses,[fons 9] mox Bagdatenses.[fons 11] Qui nomina taxinomica inveniunt aut Bagdatensis aut Bagdadensis scribunt.
Verbum baldachinum, tali modo in variis linguis Europaeis acceptum, ab illo nomine urbis Bagdati mediaevali Baldacum derivatur propter mercaturam textilium Persicorum et Orientalium per Bagdatum directam.
Bagdatum ad ripas fluminis Tigridis stat eo loco ubi trans planitiem alluvialem Mesopotamicam fluvius geminus Euphrates proxime accurrit, ad Occidentem versus haud 40 km distans. Amnis Dialas suburbia orientalia Bagdati lavat moxque Tigride confluit meridiem versus. Bagdatum 34 metris, neque pluribus, super maris aequor surrigitur et interdum a Tigridis aquis partim inundabatur usque ad annum 1956: tunc enim moles iuxta Sumam (Sāmarrāʾ) ad affluentiam fluminis constringendam planitiemque irrigendam constructa est. In omni parte eiusdem planitiei metropoles antiquae et ruinosae reperiuntur. Seleucia enim, caput ab initio regni Seleucidarum, anno 305 iuxta occidentalem Tigridis ripam condita, 35 km distat meridiem versus. Ctesiphon, imperatorum Parthorum metropolis, Seleuciam a ripa orientali spectat. Babylon, Euphratem ripis ambabus circumstans, 85 km distat sub sole meridiano. Ešnunna, civitas Sumeria, haud longe distat septentrionem versus. Suma loco Bagdati sexaginta annos ab 833 usque in 892 fuit caput caliphatus Abbasidarum.
Clima Bagdati subtropicum aridum confitetur, aestivum calidum atque siccum, hiemale admodum frigidum et humidum. Pluvia a mense Decembri usque ad Aprilem accidunt sed rara sunt, mensuram usque ad 150 mm, nec plura, cumulantia. Temperatura media usque ad 44° mensibus Iulio et Augusto ascendit, maxima 50° sive plures, sed media ad 4° mense Ianuario descendit, minima ad 0°.
Vicis nonnullis in hoc pago iam sparsis, calipha e familia Abbasidarum et secta Sunnitica al-Manṣūr ad ripam dextram Tigridis anno 762 urbem novam suam condidit ad caliphatús caput, forma circulari, magnitudine restricta, muris tribus concentribus cincta. Forma huius urbis ex antiquioribus derivata est Persicis sub imperiis Arsacidarum et Sassanidarum constructis, harum Fīrūzābād, illorum Hatra, et secundum praeceptis astrologorum tam Zoroastriani Naubaḫt Ahwāzī quam Iudaici Māšāʾ Allāh ibn Aṯarī. domu ipsius caliphae in medio posita est cum meschita, thesaurario et praesidio: ibi enim aulam suam collocandam censuit guberniumque imperii sui. Quattuor portas aedificare statuit, intusque ab omni porta viam rectam porticibus munitam ad medium tendentem.
Extra urbem a Porta Basrae meridiem et orientem versus per viam fluvialem peregrinatores Basra ad urbem ibant. A Porta Cufae meridiem et occidentem versus via per urbem Cufam ad Arabiam tendit. A Porta Damasci septentrionem et occidentem versus ad Syriam proficisci licuit. A Porta Chorasani meridiem et orientem versus via per pontem Tigridis ad partes Iraniae tendit. Extra muros statim mercatores aliique incolae, praesertim origine Mesopotamico et Arabico, domos suas posuerunt et praecipue ad portas Basrae et Cufae iuxta vias frequentatissimas in ea regione (olim suburbana, hodie urbana) quae al-Karh appellatur. Eodem tempore extra muros boreales regionem suburbanam al-Ḥarbīya milites exercitús Caliphae veterani, praecipue Persae, incolere coeperunt. Hoc omne ad ripam Tigridis dextram vel occidentalem visum est. Mox autem ad ripam sinistram vel orientalem domum principis al-Mahdī (filii al-Manṣūr olimque Chorasani gubernatoris) anno 768 aedificata est. Iuxta hoc palatium suburbia nova creverunt tria, scilicet al-Ruṣafa, al-Šammāsiya et al-Muḫarrim, quae partim Chorasanenses al-Mahdī sectatores incoluerunt.
Ita Bagdatum urbs iuxta ambas fluminis ripas crescebat, "urbem rotundam" (sic enim structura al-Manṣūr nuncupata est) gradatim superfluens. Caliphae posteriores, al-Mansur et al-Mahdī successores, saepe ad ripam orientalem palatia magnifica et hortos construere iusserunt, interdum autem alibi degerunt. Hārūn al-Rašīd anno 796 caput gubernii sui Callinicum (al-Raqqa) constituit, quo anno 809 mortuo al-Amīn Bagdati redit sed, bello civili saeviente inter filios Hārūn al-Rašīd, "urbs rotunda" partim delapidata est. Sed in his annis et sub calipha al-Maʾmūn, litterarum amatore et Domús Sapientiae fautore, Bagdatum urbs mercatorum et eruditorum floruit. Al-Muʿtaṣim bi-ʾllāh ab anno 836 Sumam sedem suam praetulit, ubi usque ad annum 892 successores eius manserunt. Tandem a novo calipha al-Muʿtaḍid bi-'llāh Bagdatum rursus selectum est, sed saeculis X, XI et XII a ducibus militaribus extraneis possidebatur, familiae Buyidarum ab anno 945, familiae Selgiukidarum a 1055 ad 1152: isti etiam palatia sua ad ripam orientalem addiderunt. Potestas calipharum Bagdatensium Sunniticorum a Nureddino successoreque Saladino breviter restituta est saeculo XII exeunte et XIII ineunte, calipha al-Nāṣir li-Dīn Allāh, cuius nepos al-Mustanṣir madrasam sive scholam superiorem al-Mustanṣirīya anno circiter 1227/1233 condidit, cuius aedificia etiam hodie servantur. Mox autem urbs omnino deiecta est: Hülegü enim imperator Mongolorum anno 1258 Bagdatum obsessit et cepit, caliphamque al-Mustaʿṣim et incolarum centena milia interfeci iussit. Moles insuper et opera irrigationis destruere curavit. Ita Bagdatum, olim divitiis ruralibus cinctum, iam terris aridis agrisque vastatis circumdatum est. 
Bagdatum ab hoc anno nondum urbs capitalis fuit caliphatús neque imperii, sed provincialis, sub imperiis Mongolorum Ilhanorum, mox Ǧalāyiridarum (horum Saih Uwais, Bagdati amator, mercatús culturaeque fautor, madrasam al-Mirǧānīya et mansionem Ḫān Mirǧān annis 1356-1359 condidit). Rursus anno 1401 conquisitum est, multis incolis necatis, ab imperatore Timur seu Tamerlane, cui succedit domus regnatrices Turcmenorum.
Breviter postea Persae Safavidae imperaverunt (primo rege Ismāʿil I), longissimo autem tempore Ottomanidae (conquisitore Suleimano I anno 1534), qui usque ad primum bellum mundanum Bagdatum possederunt. Saeculo XIX mercatura fluviatilis divitias suas Bagdato reddere incipiebat. Britanni et Francici amoenitates culturae Europaeanae introducebant. Consulatus Britannicus in urbe iam ab anno 1798 sedebat.
Iussu Deliberationis de pace componenda Lutetiae facta, in Foedere Separae sancto, Mesopotamia (nuper provincia Iracum Ottomanica) tutelae Regni Britannici mandata est. Huic territorio Bagdatum urbs, iam anno 1917 ab exercitu Britannico sine proelio capta, caput fuerit, sed ab anno 1932 caput regni Iraci independentis, rege Fayṣal I. Reges et ab anno 1958 praesides Iraci domum vel palatium principale et caput gubernii Bagdati in urbe tenuerunt. Milites igitur Civitatum Foederatarum sociorumque, qui ad inimicum praesidem Ṣaddām Ḥusain eiciendum pugnabant, urbem Bagdatum super omnes alias nancisci cupiverunt et diebus 3-12 Aprilis 2003 in proelio nacti sunt. Qui milites mense Augusto 2010 a Bagdato omnique Iraco decesserunt, sed post annum 2003 et usque hodie regiones huius urbis inter armatos variae oboedientiae controvertuntur, aliquos exercitús Iracici militantes, alios vigiliae foederalis, nonnulli vigilum urbanorum, quosdam etiam qui in gregibus circa privatos se clientes confitentur. Sunt qui se appellant filii Iraci, pyrobolis AK-47 armati, contra alios omnes vigilantes.[3].
Domús caliphae al-Mansur cupola viridis, late visa, anno 941 effudit. Omnis "urbis rotundae" nulla res hodie videtur: ruinae, si sint, partim sub statione ferriviaria iacent. Saeculi XIII aedificium madrasae al-Mustanṣirīya visitatur, sed Porta Talismani, eisdem annis constructa, anno 1917 deleta est.[4] Mansio peregrinatorum et scholasticorum Ḫān Mirǧān, anno 1356 aedificata, ab hodiernis visitatur.[5] Arx et palatium sive sarai Ottomanidarum, ripam orientalem Tigridis adiacentes, magna parte servantur.[6]
Inter nova aedificia memoranda est Turris Bagdatensis (Burǧ Baġdād), partim ad telecommunicationes destinata sed etiam peregrinatoribus tabernam in fastigio offerrens, annis 1992/1994 erecta et nomine "Turris Saddami" (Burǧ Ṣaddām) dignata.
Domum Sapientiae aut ab al-Manṣūr ipso aut ab Hārūn al-Rašīd condita est sed pro certo ab al-Maʾmūn promota, ad sapientiam Persarum et mox Graecorum Arabice convertendam dicata. Al-Mustanṣir madrasam sive scholam superiorem al-Mustanṣirīya anno circiter 1227/1233 condidit. Madrasa al-Mirǧānīya (cui accedebat mansio Ḫān Mirǧān) anno 1356 condita est.[7] Universitas Bagdatensis anno 1957 condita est.
Museum Archaeologicum Bagdatense anno 1926 suadente imprimis Gertrudis Bell erudita Britannica, quae apud gubernium territorii et regni Iracensis eo tempore meruit. Ab anno 1966, in nova aedificia regionis urbani al-Karh motum, Museum Nationale Iracense nuncupatur.
Bagdatum urbem anno 2010 homines 5 402 000 incolere censebantur. Anno 1957 incolae 490 496 enumerati sunt, anno 1987 3 841 268. Lingua loquitur maxima pars Arabica, multi etiam Carduchica, pauciores Aramaica, origine permulti Iracico, religione Islamica sectarum aut Siiticae aut Sunniticae. Sunt qui religionem Christianam confitentur, usque in annum 2003 ad numerum 500 000 congregati, sed dimidia pars in alias civitates post hoc anno effugerunt. Populus religionis Iudaicae, numerum 77 000 anno 1947 attingens, fere omnis ante annum 1951 ad Israelem effugit.
Novem regiones urbanae enumerantur, scilicet al-Aʿzamiya (‏ألأعظمية‎), Baġdād al-Ǧadīda (بغداد الجديدة‎), al-Kāzimiya (‏الكاظمية‎), al-Karāda (‏الكرادة‎), al-Karḫ (‏الكرخ‎), Manṣūr (‏منصور‎), al-Rašīd (‏الرشيد‎), al-Ruṣāfa (‏الرصافة‎), Madīna al-Ṣadr (‏مدينة الصدر‎). In vicos octoginta et novem dividuntur.
Adana • Ahvaz • Almata • Ancyra • Attalea • Bacua • Bagdatum • Bancocum • Bandung • Basra • Bekasi • Berytus • Busan • Cabura • Caesarea in Cappadocia • Caloocan • Canthoum • Celiabinsca • Chittagong • Crasnoiarium • Cuala Lumpuria • Dacca • Daegu • Daejeon • Damascus • Urbs Davaensis • Depok • Dubai • Emesa • Erivanum • Faisalabad • Fukuoka • Gaziantep • Gedda • Comum • Goyang • Gujranwala • Haiphongum • Halapia • Hanoi • Hirosima • Hochiminhopolis • Hyderabad • Iconium • Incheon • Isfahanum • Jakarta • Johor Bahru • Karachium • Karadsch • Kawasaki • Khulna • Klang • Kōbe • Kuangiu • Kyotum • Lahorium • Makassar • Mandalay • Manila • Mexatum • Mecca • Medan • Medina • Mausilium • Multanum • Nagoya • Novosibirscum • Omium • Osaka • Palembang • Peshawar • Philadelphia • Phnom Penh • Prusa • Pyeongyang • Urbs Quezon • Rangunum • Rawalpindi • Riadum • Saitama • Ṣanʾāʿ • Sapporum • Sirasium • Semarang • Sendai • Seongnam • Seulum • Singapura • Smyrna • Sulaimaniyya • Surabaya • Suwon • Tangerang • Tangerang Selatan • Taskentum • Tauris • Teheranum • Tiphlis • Tokium • Ulanbatoria • Ulsan • Yokohama
Ordine alphabetico enumeratae: Abu Dhabi • Ancyra • Aşgabat •  Astana • Bacua • Cuala Lumpuria • Bagdatum • Bancocum • Bandar Seri Begawan • Berytus • Cabura • Catmandum • Cuvaitum • Dacca • Damascus • Dellium Novum • Dili • Doha • Dušanbe • Erivanum • Hanoi • Hierosolyma • Islamabada • Jakarta • Leucosia • Malé • Manama • Manila • Mascate • Naypyidaw • Pechinum • Philadelphia • Phnom Penh • Pisphecum • Pyeongyang • Riadum • Sana • Seulum • Singapura • Sri Jayawardenapura Kotte • Taipeia • Taskentum • Teheranum • Thimphu • Tiphlis • Tokium • Ulanbatoria • Vientiane
Sub civitatum nominibus annexae: Aegyptus • Afgania • Arabia Saudiana • Armenia • Atropatene • Baharina • Bangladesa • Birmania • Bruneium • Butania • Cambosia • Chirgisia • res publica Coreana • res publica popularis democratica Coreana • Cuvaitum • Cyprus • Georgia • Iaponia • Iemenia • India • Indonesia • Iordania • Iracum • Irania • Israël • Kazachstania • Laotia • Libanus • Malaesia • insulae Maldivae • Mongolia • Nepalia • Omania • Pakistania • Philippinae • Emiratus Arabici Coniuncti • Quataria • Russia • res publica popularis Sinarum • res publica Sinarum • Singapura • Syria • Tadzikistania • Taprobane • Thailandia • Timoria Orientalis • Turcia • Turcomannia • Uzbecia • Vietnamia
Constantinopolis (olim Byzantium, hodie vulgo İstanbul) est maxima urbs Turciae. Provincia metropolitana Constantinopolitana circa 13.26 milliones hominum mense Decembri 2010 habuit, duodevicenas centesimas (18%) civium Turciae et tertia frequentissima area metropolitana in Europa sita (inter quam Asiaticum urbis latus), post Londinium et Moscuam. Constantinopolis est megalopolis et sedes culturae, oeconomiae, et argentariae. Ad fretum Bosporum iacet, ubi Sinum Ceratinum, portum naturalem in boreoccidentem civitatis situm, complectitur. In Bospori lateribus Europaeo et Asiatico patens, sola est orbis terrarum metropolis quae inter duas continentes iacet. Constantinopolis urbs mundi alpha designatur.
Per historiam longinquam, Constantinopolis fuit caput Imperii Romani (330–395), Imperii Romani Orientalis (Byzantini) (395–1204 et 1261–1453), Imperii Latini (1204–1261), et Imperii Ottomanici (1453–1922). Republica Turcica die 29 Octobris 1923 declarata, Ancyra, quae per bellum libertatis Turciae caput motus nationalis Turcici fuerat, novum civitatis Turcicae caput facta est. Urbs Europaeum Culturae Caput pro anno 2010 et Europaeum Artium Athleticarum Caput pro 2012 electus est.[1] Historicae urbis regiones inter UNESCO Situs Hereditatis Mundi anno 1985 perscriptae sunt.[2] Urbs triginta novem districtus Provinciae Constantinopolitanae complectitur.
Byzantium (Graece Βυζάντιον) appellata est urbs quam Megarii saeculo septimo a.C.n. colonizaverunt. Nomen Constantinopolis (Graece Κωνσταντινούπολις), scil. "urbs Constantini," a novo conditore Constantino imperatore Romano accepit, qui ibi alterum imperii caput anno 330 constituit. Ab hac concurrentia cum vetere urbe Roma nuncupationem Novae Romae (Graece Νέα Ῥώμη) nacta est.[3] Milites et mercatores Vicingi, qui hic temporibus mediaevalibus venerunt, Miklagarðr ("magna urbs") appellaverunt. Slavi qui religionem suam Christianam et litteras a Constantinopoli hauserunt Цѣсарьградъ Cesarygrad ("Caesaris urbs") nuncupaverunt; ipsi autem incolae Graeci saepissime ἡ Πόλις ("urbs"). Ab anno 1930 nuncupatio vernacularis Turcica "İstanbul" (litteris Arabicis استنبول) erecta est in nomen publicum et sollemne,[4] quod ex locutione Graeca εἰς τὴν πόλιν, scil. 'ad urbem' oriundum esse censetur.[5]
Media urbs ad extremitatem Europae meridianam et orientalem sita est, in ea regione quae a Thracibus antiquissimis incolis Thracia usque ad tempora nostra appellata est, ad oram occidentalem freti Bospori quo Europa et Asia separantur et iuxta oram borealem Propontidis. Prope ripam australem Sinus Ceratini (qui portum latam et securam praebet) in promunturio Chrysocerate eminet. Hodie megalopolis late extenditur ad occidentem et boream sed etiam trans Bosporum in pagos proximos Anatoliae qui ad regionem antiquam Bithyniae pertinent. Pons Bospori primus anno 1973 constructus est, alterum anno 1988; cuniculus ad usum ferroviae metropolitanae nondum perfectus est. A statione Sirkeci ferrivia anno 1870 incepta ad partes Europae it; a statione Haydarpaşa ferrivia anno 1872 incepta ad Ancyram partesque Asiae tendit. Naves creberrime per Bosporum inter Pontum Euxinum et Mare Mediterraneum vehuntur. Aeroportus Atatürk 24 chiliometris a media urbe distat ad occidentem versus.
Urbs Constantinopolis sub climatibus tribus ordinatur, videlicet oceanico, subtropico humido, mediterraneo aestate calida. A mediterraneo praecipue differt quia aër ad partes boreales frigidior ob proximitatem Ponti Euxini est, sed omnibus fere partibus humidior, caliginibus matutinis, temperaturis aestivis ad 29° sublevatis, hibernis ad circa 4–5° reductis.
Saeculo quinto ineunte, Theodosio II imperante, Constantinopolis in quattuordecim regiones urbanas divisa est, quarum indicem praebet documentum anno circiter 424 titulo Notitia urbis Constantinopolitanae conscriptum. Constantinopoli sunt anno 2009 triginta novem regiones urbanae.
Urbem Graeci Megarii circa annum 667 a.C.n. aut condiderunt aut iam stantem occupaverunt; nomen derivari traditur e nomine regis Thracici "Byzantis".[6] Antiqui coloni acropolim construxerunt ad fastigium promunturii Chrysoceratis.
Inde Byzantii occidentalem Bospori oram tenuerunt (sed ad oram orientalem Calchedon iam anno circiter 680 a.C.n. ab eisdem Megariis aedificata erat). Urbs cito e commercio Ponti Euxini atque e piscatu thunnorum dives facta est. Omnes naves quae frumenta e planitie Scythica (vel hodie Ucrainica) Athenas et ad alias Graeciae urbes advehebant per Bosporum ire debebant et vectigalia Byzantinorum solvere. 
Byzantium ab Otane saeculo quinto a.C.n. ineunte capto, exercituum regis Achaemenidae Darii I duce, paucos annos sub dominatione Persarum iacebat. Anno 478 a Pausania Lacedaemonio liberata, post aliquot annos a Cimone ad Foedus Delium (vel oboedientiam Atheniensem) reducta est. Inde per tria fere saecula dominatio Byzantii inter civitates varias, Athenas, Spartam, Thebas, Macedones, Bithynes et mox Gallos ambigebatur, sed Romani medio saeculo secundo a.C.n. statum urbis liberae confirmaverunt ob beneficia in bello Macedonico reddita. Quam libertatem Byzantium sub imperio Romano per multos annos retinuit usque ad tempus Vespasiani principis, qui libertatem revocavit et sub provincia Thracia comprehendit. Anno autem 196 Byzantiis Pescennii Nigri sectatoribus in bellis civilibus tunc ortis, urbs a Septimio Severo capta est et vastata, muris delapidatis. Mox autem ab eodem restaurata est et prosperitatem priorem resumpsit. Moenia etiam fortiora constructa sunt. Licinius ibi igitur refugium petivit, a Constantino in proelio ad Hadrianopolim devictus, sed statim captus anno insequenti, interfectus est.
Constantinus mox in hoc loco divite et forti caput orientale Imperii sui aedificare statuit. Die 11 Maii 330 sollemnissime sub appellatione "Novae Romae" condidit. Quam urbem conditor ipse multis modis renovavit, amplificavit, munivit. Nova moenia designavit, et palatium suum domúsque nobilium construi iussit. Civitas munere capitis Imperii Romani Orientalis plus quam mille annos est functa, sed imperium ab initio "mundiale" (i.e. inter civitatibus orbis terrarum notabilissimas numerandum) gradatim diminuabatur.
Cum munere civili ut caput imperii, Constantinopolis et munera ecclesiastica adsumpsit. Episcopi Byzantii (annum 330 usque) et archiepiscopi (usque ad 451) eo anno dignitatem Patriarchae Constantinopolitani reclamaverunt, quippe a Concilio Constantinopolitano primo (anno 381) in locum secundum sub papa sive episcopo Romano elevatus est. Varia Concilia Oecumenica locum tenuerunt vel in urbe vel prope urbem. Schisma Orientale anno fere 1054 Christianos Graecos a Romanis dividit; a quo aevo Constantinopolis metropolis est non solum patriarchatús sed etiam ecclesiae "sui iuris" suorumque morum et usuum.
Notitia urbis Constantinopolitanae, inter annos fere 425 et 445 confecta, amoenitates et utilitates urbis sicut medio saeculo quinto enumerandae sunt ita ad textús finem compendiose describit:
Maximum urbis mediaevalis templum, Aedes Sanctae Sophiae sive "divinae sapientiae", est anno 536 ab imperatore Iustiniano I exstructa, et ab eodem rededicata anno 563.
Urbs ab imperatoribus aliisque ornata saepe ob incendia partim destructa est. Incendium anni 1197 poëta Constantino Stilbe flevit. Anno 1182 emporia Italianorum combusta sunt eodem tempore quo Graeci mercatores Latinos occiderunt. Annis 465, 1203 et 1865 ignes, a Borea vecti, viam sibi straverunt a Sinu trans paeninsulam usque ad Propontidem.
Civitas cum Imperio Romano (quod Imperium Byzantinum ab hodiernis historicis appellatur) decrescebat. Anno 1204 a militibus quartae expeditionis sacrae obsessa et capta est; inde usque ad annum 1261 imperatores Latini hic regnaverunt, Graeci autem Nicaeae in urbe. Ab 1261, Constantinopoli rursus dominaverunt imperatores Graeci, usque ad 1453, sed imperio parvo et paupere.
Constantinopolis anno 1453 a Turcis Ottomanicis capta et eorum metropolis facta est. Victor Mahometus II urbem suam devastatam et fere inhabitatam augere studuit. Templa Christiana, imprimis magna ecclesia Sanctae Sophiae, in meschitas conversa sunt; alia aedifica publica et palatia mox exstructa sunt. Ibi laboravit Sinan, architectus Turcorum notabilissimus. Post casum Imperii Ottomanici, Turcia civitas hodierna in his regionibus floruit. Caput autem huius rei publicae ab anno 1923 non iam Constantinopolis sed Ancyra est. Anno 1930, urbi nuncupatio popularis İstanbul proclamata est nomen publicum. 
Hodie sicut antea est urbs maxima Turciae. Numerus incolarum anno 2018 erat 15 067 724.
In medio urbe rete laophoriorum et ferriviae metropolitanae est. Ferrivia metropolitana Constantinopolitana adhuc septem lineas ministrant.
Hodie Constantinopoli tres aeroportus internationales sunt: Aeroportus İstanbul, Aeroportus Atatürk[8], Aeroportus Sabiha Gökçen.
Constantinopololitanae turmae diversarum artium athleticarum in orbe terrarum praeclarae sunt, exemplum gratia in pediludio vel canistriludio.
Quinto saeculo imperator Imperii Constantinopolitani Theodosius Flavius Secundus timebat, ut imprimis hunni ac alii hostes urbem opprimant. Constructio ab anno 413 ad annum 447 accidebat, quia anno 447, secundum inscriptionem, "ingenti terrae motu per loca varia inminente plurimi urbis augustae muri recenti adhuc reaedificatione constructi cum quinquaginata septem turribus corruerunt". Haec reaedificatio celerissime orta est: "Theodosii iussis gemino nec mense peracto Constantinus ovans haec moenia firma locavit tam cito tam stabilem Pallas vix conderet arcem". Longitudinis circiter 20 chiliometrorum denique cum tribus cingulis murorum finem assequitur.
Etiam initio saeculi 15 aditum inimicum impetrare difficillimum erat. Post obsidionem anni 1453 Mahometus Secundus sultanus Ottomanicus mures superavit expugnavit non solem urbem sed pariter ultimam partem imperii Romani.
Palatium Dolmabahçe (Latine: Palatium hortorum completorum) est aedificium Ottomanicum: Sultanus Abdulmecidus Primus architectis G. Balyano et N. Balyano mandavit, ut ab anno 1843 ad annum 1856 palatium aedificaretur. Sumptus aedificationis imperio Ottomanico adeo tolerari non potuerunt, ut concursus reipublicae evenit. 
Palatium, simul maximum Turciae, 600 metra longum est. Ei 46 atria et 285 cubicula insunt. Area totalis est 45 000 m2 (11.1 acrarum). Aspectus externus partes eclecticismi ex generibus baroco, conchato, velut neoclassico comprendit. Intus pretiosae materiae adhibitae sunt: aurum, marmor, alabastrites, porphyrites rubens. Inter plus quam 200 picturarum etiam quadam opera Ioannis Ajvazovskij pictoris Russici in palatio conservantur.
Mustapha Kemal Atatürk ultimas dies vitae suae in cubiculo palatii degebat. Sub mortem eius, 09.05 horae, indices omnium horologiorum palatii ad tempus ipsum ponati sunt. Adhuc horologium cubiculi loci eius mortis id tempus indicat.
Sycaena[9] turris (anno 1348: Christea Turris secundum Respublicam Genuensem pristinam) non procul ab Sinu Ceratino.
Inter annos 532 et 542 imperator Romanus Iustinianus I cisternam Palatii Magni aedificaturam esse iussit. Nomen cum basilica seditione Nia appellata ineunte destructa coniunctum est. 
Aqua ab silva Belogradiensi ad Constantinopolem accedebat, ubi in cisternam mensurarum centum quadraginta tres sexagies quinquies metrorum influit, quo fit, ut circiter 80 000 m3 aquae impleri possint. 
Cisterna Basilica in pellicula James Bond Ab Russia cum amore ostenditur.
Aedificium magnae scholae gentis Graecae Phanarii in regione, ab architecto Constantino Demade designatum, anno 1882 confectum est.
Transeunt 
Forum Taksim in Pera locatum est. Adhuc, iuxta forum, aedificium parietum vetum octonariorum divisionis aquae, ab silva Belogradiensi orientibus, conservatum est. Hodie forum Taksim est compitum maius commeatus Constantinopolitani, tam vehiculorum quam ferriviae subterraneae Constantinopolitanae. Ab hoc İstiklal Caddesi (via libertatis) olim Grande rue de Pera (Perae Platea), ad occidentem via peditibus tantum patens una cum linea T2 tramviario nostalgico ad forum Tünel proficiscens et pedites et visitatores invitat.
Hippodromus vetus Romanus hodie nomine Turcico fori sultani Ahmedi, Sultanahmet Meydanı, appellatur. Olim centrum Imperii Romani Orientalis athleticum socialeque, nunc superficies duo metra supra vetam est, sed Obeliscus Theodosii et Obeliscus Constantini et pars Columnae Serpentinae visi possunt.
Constantinopoli habitaverunt sultani, imperatores Romani Latinique, patriarchae, eruditi, machinatores, mercatores fere innumeri.
Constantinopoli hominum congregationes et convocationes plures sunt. Numerus maximus sunt congregationes Islamicae. Minores sunt Ecclesiae Orthodoxae Graecae, Ecclesiae Apostolicae Armenae, Sepharditarum Iudaicarum, Aschenatum Iudaicorum. Anno 2000 in Constantinopoli inventae sunt 2 691 meschitarum, 123 ecclesiarum, 26 synagogarum.
Athenae • Barcino • Belogradum • Berolinum • Birminghamia • Bruxellae • Bucaresta • Budapestinum • Casanum • Catharinopolis • Charcovia • Colonia Agrippina • Constantinopolis • Hamburgum • Kiovia • Londinium • Lutetia • Matritum • Mediolanum • Minscum • Monacum • Moscua • Neapolis • Novogardia Inferior • Odessa • Permia • Petropolis • Praga • Roma • Rostovia ad Tanaim • Samara • Serdica • Ufa • Varsavia • Vindobona • Volgogradum • Voronegia
Mumbaī,[1] scriptura Devanagari मुंबई (Latine olim Bombainum)[2][3] est caput Maharashtrae, civitatis Indiae. Id est urbs maxime habitata in India, et quarta a maxima in orbe terrarum, cum numero civium in regione metropolitana circa 20.5 milliones. Cum regionibus urbanis propinquis, inter quas urbes Navi Mumbai et Thane, id est una es maxime habitatarum regionum urbanarum in orbe terrarum.[4] Mumbai in occidentali Indiae litore patet, et profundum portum naturalem habet. Anno 2009, urbs nominatum est una ex urbibus mundi alpha.[5] Mumbai praeterea est divitissima urbs in India,[6] et maximum GDP omnium urbium in Asia Meridiana, Occidentali, et Media habet.
Septem insulae quae Mumbai una constituunt olim erant coloniae piscatui dicatae. Insulae nonnulla saecula erant in dicione continuorum imperiorum vernaculorum antequam Imperio Portugalliae et deinde Societati Indiae Orientalis Britannicae concederentur. Medio saeculo duodevicensimo, Mumbai a consilio Hornby Vellard denuo configuratum est,[7] quod regionem inter septem insulas ex mari repetere molitum est.[8] Consilium, ante 1845 cum constructione maiorum viarum et ferriviarum confectum, Bombay in maiorem portum maritimum in Mari Arabico convertit. Evolutio oeconomiae et educationis saeculo undevicensimo fuerunt proprietates urbis; quae firma Motus Libertatis Indicae fundamenta saeculo vicensimo ineunte facta est. India anno 1947 liberata, urbs in Civitate Bombayana constituta est, atque anno 1960, post Motum Samyukta Maharashtra, Maharashtra civitas nova creata est, Bombay capite. Urbs Mumbai anno 1996 publice nominata est,[9] ex Mumbadevi, dea Koliensi.
Mumbai est Indicum commercii oblectamentique caput, atque erga fluxionem ad aerarium globale pertinens una ex maximis decimis commercii sedibus,[10] 5 centesimas GDP Indiae generans,[11] et rationem de 25 centesimis productionis industrialis, 70 centesimis mercaturae maritimae in India (Mumbai Port Trust et JNPT),[12] et 70 centesimis transactionum capitalis in oeconomia Indiae reddens.[13] Urbs institutiones magni momenti ad aerarium pertinentis sicut Reserve Bank of India, Bombay Stock Exchange, National Stock Exchange of India, Securities and Exchange Board of India, et corporata multarum societatum Indicarum et corporationes multinationales praesidia habet. Urbs etiam est locus nonnullorum Indiae optimorum institutorum scientiae et energiae nuclearis, sicut Bhabha Atomic Research Centre, Nuclear Power Corporation of India, Indian Rare Earths Limited, Tata Institute of Fundamental Research, Atomic Energy Regulatory Board, Atomic Energy Commission of India, et Department of Atomic Energy. Urbs etiam est locus Indicae pellicularum et televisionis industriae Hindi (Bollywood) et Marathi. Quia Mumbai occasionem commercii et melioris normae vivendi dat,[14] urbs ad se profectionem omne ex India attrahit, et vicissim fit "olla dissolvendi" multarum communitatum et culturarum.
Mumbai nota est urbs naturaliter profana, sed nonnullas oppugnationes terroristicas post initium saeculi vicensimi primi passa est. Multi homini mortui sunt et multae proprietates damno in tumultibus communalibus annorum 1992–1993 et bombardamentis anni 1993 adfectae sunt.
Nomen huius urbis sub forma Manbai anno 1507 reperitur in opere Arabico Mirat-i-Ahmadi de historia Guzaratae. Mox idem nomen Lusitanice legitur sub forma Bombaim (a Portugallensibus usque hodie usitata) in commentariis Caspari Correia quibus titulus praeponitur Lendas da Índia.[15] Sed Garcias ab Orta anno 1563 formas Mombaim et Bombaim praebet. Ille enim in libro suo medicamentorum et condimentorum de fundo suo iuxta hanc urbem posito loquitur et de plantatione arecarum.[16] Urbs Anglice appellatus est Bombaim (sicut Lusitanice) anno 1673, Bombeye anno 1676, Bombay crebriter ab anno 1711.[17]
Urbi Mumbai clima est tropicum savanense per enumerationem Köppen–Geiger, mensibus siccis septem quotannis, pluviis mense Iulio ad maximum incidentibus statione mitiore a mense Decembri incipiente, calidiore a mense Martio, hippalo autem saeviente a mense Iunio usque in Octobrem a parte austro-occidentali; temperatura aëris minima mense Ianuario 17° atque mensibus Maio et Iunio 23°, maxima inter 29.5° mense Augusto et 33.5° mensibus Novembri et Maio, sed minima extrema usque hodie nota 7.4° die 27 Ianuarii 1962, maxima extrema 42.2° die 14 Aprilis 1952; pluviis a mense Ianuario ad Aprilem fere 1 mm tantum, mense Iunio 523 mm atque Augusto 530 mm, mense Iulio haud minus quam 800 mm, anno toto ad 2 147 mm media urbe elevatis et 2 457 in suburbio, pluvio diurnali omnino maximo 944 mm die 26 Iulii 2005; diebus pluviosis per annum totum fere 79 incidentibus; humiditate relativa inter mensuras 67% et 86% reperta, horis solis fulgentis mense Iulio 73, mense Maio 296, per annum totum 2 583 repertis.[18]
Agra • Allahabadum • Amedebatum • Amritsar • Aurangabad • Bengalurus • Bhopala • Calcutta • Coimbatore • Dellium • Dhanbad • Faridabad • Ghaziabad • Gualeorum • Haora • Hyderabadum • Iaipura • Indore • Jabalpur • Jodhpur • Kalyan-Dombivli • Kanpur • Kota • Lakhnau • Ludhiana • Maderaspatanum • Madura • Merath • Mumbai • Nagpur • Nashik • Navi Mumbai • Patna • Pimpri-Chinchwad • Pune • Rajkot • Ranchi • Raipur • Srinagar • Surata • Thane • Vadodara • Visakhapatnam • Varanasi • Vasai-Virar • Vijayawada
Tokium[1][2][3] (Iaponice 東京, Tōkyō 'caput orientale'), Metropolis Tokiensis (Iaponice 東京都 Tōkyō-to) rite appellatum, est urbs, caput Iaponiae de facto,[4][5] et maxima praefectura Iaponiae.[6] Praefectura, ad caput Sinus Tokiensis iacens, pars Kantō regionis in media ora Pacifica Honsuae, principalis Iaponiae insulae, est. Tokium est politicum oeconomicumque imperii pars intima, sedesque Imperatoris Iaponiae et rectionis nationalis. Anno 2021, praefecturae sunt 13 960 236 incolae. Maior Regio Tokiensis est maxime crebra regio metropolita in orbe terrarum, plus 37 468 milliones habitatorum anno 2018 continens.[7]
Urbs, olim vicus piscandi tantum nomine Edo (江戸 'aestuarium'), locus politicus magni momenti anno 1603 facta est, cum sedes sioganatus Tokugavensis designaretur. Cui regioni ante medium saeculi duodevicensimi, uni eo tempore ex creberrimis orbis terrarum regionibus urbanis, erant plus millio incolarum. Post sioganatum finitum anno 1868, caput imperiale, Kyoti olim situm, ad Edo translatum est, locum recens Tocium nominatum. Urbs a magno terraemotu Kantoensi anni 1923, iterum a bombis secundo bello mundano saeviente vastata est. Urbs annis 1950 rapide refici crescique coepit, ut miraculum oeconomicum Iaponiense (ut appellabatur) denique duceret. Ex anno 1943, Rectio Metropolita Tociensis viginti tris praefecturae regiones precipuas (olim Urbes Tocienses appellatas), varia oppida commeatorum et suburbia in parte occidente, ac duas insularum catenas externas administrat.
Hic maxima bursa Iaponiensis est.
Urbi Tokio clima est subtropicum humidum per enumerationem Köppen–Geiger, aestatibus calidis humidisque, hieme mitiori atque interdum frigidiori; temperatura aëris media mense Ianuario 5° atque mense Augusto 26.5°, minima inter 1° et 23°, maxima inter 9.5° et 31°, sed minima extrema usque hodie nota −9.2°, maxima extrema 39.5°; pluviis mense Decembri ad 51 mm tantum, mense Septembri 210 mm, anno toto non minus quam 1 529 mm, nivibus mensibus Ianuario cum Februario ad 10 mm elevatis, pluvio diurnali omnino maximo 270.5 mm die 9 Octobris 2004; diebus pluviosis per annum totum fere 114 incidentibus?; humiditate relativa inter mensuras 52 centesimas (mense Ianuario) et 75 centesimas (mense Iulio) reperta, horis solis fulgentis per annum totum 1877 relatis.
Ganges (-is, m.) (Devanagari: गंगा Gaṅgā in plerisque linguis Indiae) est unus ex maximis fluviis subcontinentis Indicae, qui in longitudinem chiliometrorum 2510 decurrit. Cursus praecipuus ad orientem per Indiae septentrionalis planitiem Gangeticam ad Bangladesam profluit. Fluvius in Uttarakhanda, civitate Indica in Himalaia occidentali sita, ortus, in Sunderbansam delta apud sinum Bengalensem influit. Ab Hinduistis amnis sacer iam dudum habetur, et Ganga dea fluminis in Hinduismo colitur. Ganges cum amnibus suis influentibus regionem fertilem reddit, quae ingentem multitudinem et frequentiam hominum sustinet. Altitudo media fluminis 17 metrorum est, maxima autem 33 metrorum.
Significationes culturae Gangis fluvii ab Jawaharlal Nehru in libro The Discovery of India (1946) descriptae sunt:
Ganges, super omnia, est amnis Indicus, Indiae qui corde capto innumerabilia decies centena milia ad suas post primam historiae lucem ripas traxit. Fabula Gangis, a capite ad mare, ab antiquitate ad praesentem, est historia civilizationis culturaeque Indicarum, ortus casusque imperiorum, urbium magnarum superbarumque, facinorum humanorum.Mense Novembri anno 2008, Administratio Indiae flumen esse Indicum Civitatis Flumen declarare statuit.[1]
Multi rivi parvi capita Gangis comprehendunt, sed geographia culturaque sex maxima flumina et quinque confluentes vehementius dicunt: Alaknanda, Dhauliganga in urbe Vishnuprayaga, Nandakini in urbe Nandprayaga, Pindar in urbe Karnaprayaga, Mandakini in urbe Rudraprayag, et deinde Bhagirathi in urbe Devprayaga coeunt, ut praecipuam Gangis profluentem componant. Bhagirathi, verus fons, ex radicibus Gangotri Glaciei apud Gaumukham, altitudine 3892 metribus oritur. Capita Alaknandae a nivibus liquefactis ex Nanda Devis, Trisula, Kameta, et aliis cacuminibus componuntur.
Ganges, post 200 chiliometra trans artam vallem Himalaianum praeterfluxit, ex faucibus emergit in Planitiem Gangeticam apud Haridwaram, urbem peregrinationis, ubi moles aquas deducit ex flumine in Gangem Canalem, qui Doabam regionem Uttar Pradeshae inrigat. Ganges ipsa, cuius cursus
hactenus fuit circa inter occasum solis et meridiem, nunc inter meridiem et solis ortum per planities Indiae septentrionalis defluere incipit. Flumen cursum contortum 800 chiliometra sequens per urbem Kanpuram transit, et mox ex occasu solis et meridie cum Iamuna Allahabadae commiscitur. Hic locus, Sangama appellatus, est sacer in Hinduismo situs. Secundum antiquas scripturas Hinduanas, tertium flumen, Sarasvati, hoc in loco alios amnes olim coniunxit.
Hinc a Kosis, Sona, Gandakis, Ghaghra, et plurimis fluminibus aliis coniunctum, Ganges inter Allahabadam et Maldam in Bengalia Occidentali fit flumen grave, quod, urbes Mirzapuram, Buxaram, Varanasos, Patnam, et Bhagalpuram transiens, flexuoso cursu praeter Rajmahal Colles fluit, et ad meridiem nunc fluit. Apud oppidum Pakuram, flumen se terere incipit, cum suus primus distributarius, Bhagirathi-Hooghly, se erumpit et Hooghly Flumen fit. Prope fines Bangladeshae, Farakka Moles, anno 1974 aedificata, fluxionem Gangis temperat cum aliquas aquarum divertit in canalem qui Hooghly et Gangem nectit ut huius fluxio a limo aliquantum sit libera.
Bangladeshá intratá, praecipuus Gangis ramus appellatur Padma Flumen, donec ab Iamuna flumine, maximo Brahmaputrae "distributario" coitur. Longius  Ganges a Meghna Flumine, altero Brahmaputrae tributario, coniungitur, et Meghnam Aestuarium intrans nomen Meghnae sumit. Deinde expanditur in suum delta, 350 chiliometra latum, et ad extremum in Sinum Bengaliam exhauritur. Duo tantum orbis terrarum flumina, Amazonum et Congo, plures emittunt aquas quam coniuncta Gangis, Brahmaputrae, Surma-Meghna Systematis Fluminum fluxio.
Cursus Gangis.
Os Gangis.
Varanasi, situs ad ripas Gangis Fluminis, a multis habetur sanctissima in Hinduismo urbs. Ganga in Rigveda, prima scriptura Hinduana, commemoratur. Primum apparet in nadistuti (Rigveda 10.75), quod flumina perscribit ab oriente ad occidente; etiam in Rigveda, verbum Ganga commemoratur (6.45.31), sed hodie ignotum est an hoc nomen flumen significet. Homines cinerem eis carorum hic spargunt.
Secundum religionem Hinduanam, Bhagiratha celeberrimus rex adsidue multos annos ad fluminis ripas austeritatem voluntariam passus est ("tapasiam fecit"), tunc in caelis habitantem,  ad terram delatum ut parentibus, quos vates exsecrati erat, salutem inveniret. Ganga igitur ad terram pilo Shivae dei, ut totam terram piam et fecundam faceret purgaretque peccata hominum, descendit. Hinduibus in India, Ganges non est merum flumen, sed mater, dea, memoria, cultura, et aliae res multae.
Plurimi Indi vitam sine lavatione in Gange esse imperfectam putant, et multae familiae ampullam aquae Gangeticae domi servant, cum praesentia aquae ex flumine gloriam inter homines habeat sinatque morientem bibere aquam. Multi homines credunt aquam Gangeticam animo posse peccata purgare sanareque aegros. Scripturae antiquae dicunt aquas Gangis benedictiones pedum Vishnus ferre; inde Mater Ganges appellatur Vishnupadi, quod significat 'Ex loti pedibus [Domini Supremi] Vishnus'.
Nonnullae ex maximi momenti feriis Hinduanis et congressibus religiosis hic factae sunt. Congressus sicut Kumbh Mela ad ripas Gangis duodeciens annos Mediae Allahabadae et Chhath Puiae celebrantur. Varanasiis sunt centum templorum ad ripas Gangis quae per pluvias saepe inundantur. Haec urbs, praecipue ad ripas Gangis, Hinduibus est gravis rituum locus terraque cremationis.
Secundum mythologiam Indicam, Ganga, Himavanae Regis Montium filia, poterat quidquid eam contingeret purgare. Ea ab caelis defluens homines Indiae emendavit. Hodie post funera, Indi cadavera in Gange ad eorum peccata purganda saepe submergunt.
Per primas aetates Vedicas, Indus Sarasvatique flumina, non Ganges, erant maiora Indiae flumina, sed ultimae tres Vedae ut fit Gangem maiorem aestimant, quod eius mentionem crebro movent. Fortasse primus homo Occidentalis qui Gangem commemorat fuit Megasthenes, qui flumen interdum in libro Indika nominat:
India, iterum, possedit multa flumina magna et navigabilia, quae, capita in montibus qui praeter confinia septentrionalia patent habentia, fines planas peragrant, et nonnulli eorum, postquam inter se coiunt, in flumen Ganges appellatum incidunt. Nam hoc flumen, quod capite est 30 stadia latum, ab septentrionalem ad meridionalem fluit, et aquas in mare exhaurit ut componat finem orientalem Gangaridai, civitatis quae possedit vastum vim maximorum elephantium. (Diodorus II.37)Fons Quattuor Fluminum, insignis sculptura a Ioanne Laurentio Bernini descripta et in Area Agonali Romae anno 1651 aedificata, quattuor orbis terrarum maximorum fluminum—Gangem, Nilum, Danuvium, Flumen Argentique—effingens, quattuor continentes tunc ab Europaeis scitos repraesentat.
Feraces Gangis Regionis agri reipublicae administrationes Indiae et Bangladeshae sustinent. Ganges et sui tributarii sunt regioni lato perennes irrigationis fontes. Praecipuae fruges in regione cultae sunt oryza, saccharum, legumina, semina olearia, patatae, et triticum. Paludes lacusque secundum ripas fluminis sunt efficientes leguminum, capsicorum, sinapis, sesami, sacchari, corchori, et aliarum frugium. Sunt etiam in flumine, quamquam inquinato, multae piscatus occasiones.
Periegesis quoque est industria finitima. Tres urbes Hinduismo sanctae—Haridwara, Allahabada, Varanasi—milia peregrinatorum quotannis ad se trahunt. Milia Hinduum qui ad has urbes veniunt in aquis fluminis lavantur ut se, peccatis delictisque expurgatis, salutem adsequantur. Vertices Gangis sunt in vulgus pro ratibus innatione in flumine vivo accepti; multi praeterea talia facinora petentes mensibus aestivis adveniunt. Musulmani ex India et Bangladesha saepe "vudu faciunt," religiosam corporis purgationem ante in aquis fluminis precantur.
Extrema Gangis pollutio 400 decies centena milia hominum qui prope flumen habitant attingit.[2] Aquae amnis ex capitibus ipsis inquinari incipiunt. Commercio auxit usus fluminis dum regio frequentiá crevit. Gangotri[3] et Uttarkashi sunt exempla: Gangotris fuerunt solum pauca sadhuum tuguria ad annum fere 1970,[4] sed Uttrakashi recentioribus annis frequentiá crevit. Ganges, dum per regiones frequentissimas defluit, permultis conluviebus humanis (exempli gratia, Schistosomis mansoni) et coliformibus faecalibus. Multa proposita pro hoc statu ameliorato exstant, sed progressus est lentus et tardus.
Secundum autem famam opinionemque omnium, aquae fluminis homines expurgare possunt, et haec persuasio ut fit ab scientia probata est: hae aquae oxygenum unice et mirifice conservant. Programma retis Publici Civitatis Radiophoni eas dysenteriam choleramque e medio tollere nuntiavit, ergo lues retardare.[5]
Nuntium de caelo a Consociatione Nationum prolatum anno 2007 indicat montes glacies Himalaianas quae Gangem alunt evanescere ante annum 2030 posse, postquam accidant accessus amnis ad tempus, a typhonis quotannis temperati.[6]
In vico Mahaballipuram in Tamil Nadu civitate invenitur maximum mundi bas-relief, saepe depictio descensús Gangis habitum.
In palatio Iaipurae, in capite Raiasthanae civitatis, videntur duo ingentes urnae, maximae mundi, utraque 243 chiliogrammatibus argenti facta, quibus transportata sunt plusquam 30000 litra aquae ex Gange per navigationem Madho Singh II maharaiae ad Britanniarum Regnum anno 1902.
Anno 1950, Ioannes Renoir, pellicularum moderator Americanus, Flumen, suam primam coloribus pelliculam, fecit; quae Praemium Internationale Criticismi in feriis Venetiae anno 1951 abstulit.
Oceanus Pacificus[1] est maxima et altissima ex oceanicis Telluris divisionibus. Patet ab Oceano Arctico in regionibus septentrionalibus ad Oceanum Australem et Antarcticam in australibus, ab Asia Australiaque in occidentalibus, ad Americas in orientalibus finitimus.
Circa 169.2 milliones chiliometrorum quadratorum in superficie, haec maxima Oceani Mundi pars—et vicissim hydrosphaerae pars—circa 46 centesimas aquatilis Terrae superficiei et circa 30 centesimas totius superficiei contegit, maior quam quaelibet terra emersa.[2] Aequator oceanum dividit in Oceanum Pacificum Septentrionalem et Oceanum Pacificum Australem, duabus regionibus exceptis: insulae Galápagos et Insulae Gilbertenses, cum aequatorem varicent, omnino intra Oceanum Pacificum Australem a geologis anthropologisque habentur.[3] Fossa Mariannensis, in Pacifico occidentali, est imus locus in Pacifico et orbi terrarum, qui ad circa 10 911 m altus appropinquat.[4]
Pomponius Mela, De situ orbis (3.7), et Plinius, Naturalis historia (6.20), has aquas Oceanum Eoum ('Oceanum Orientalem' seu 'Oceanum Aurorae') appellaverunt. Oceanus praeterea apud Plinium (Naturalis Historia, 6.15) Oceanus Sericus nominatur.
Oceanus Pacificus ab Europaeis saeculo sexto decimo ineunte visus est, primum ab Vasco Balboa, exploratore Hispanico, qui Isthmum Panamensem anno 1513 transivit et oceanum Mare Australe (Hispanice Mar del Zur vel Mar del Sur) nominavit. Oceanus Pacificus suum nomen hodiernum accepit cum Ferdinandus Magellanus, explorator Lusitanus, per suam expeditionem circumnavigationis hunc oceanum post proficiscendum ex Oceano Atlantico Australi, hieme "tumultuoso" anno 1520 navigans, secundosque incidens ventos cum oceanum attingeret, oceanum Mare Pacificum appellaret.[5][6] Magellanus, praefectus parvae classi Hispanicae quinque navium, quae Carolus I, Rex Hispaniae,[7] invenire transitionem per extremum australem Americae in Insulas Moluccas miserat, fuit primus Europaeus qui totum Oceanum Pacificum transit, a Freto Magellanico usque ad insulas navigans quas appellavit Latronum (hodie Insulas Mariannae) et ad Insulas Philippinas, honori Philippi II, Principis Hispaniae, appellatas.
Oceanus Pacificus circa tertiam superficiei Telluris partem complectitur, aream 165.2 millionum chiliometrorum quadratorum (64.1 millionum milium quadratorum)—maiorem quam quaelibet terra emersa, cum alia Africa adiecta.
Oceanus Pacificus, qui circa 15 500 chiliometrorum (9600 milium) a Mari Beringiano in Arctica ad septentrionalissimas circumpolaris Oceani Australis partes apud parallelum 60 australem patet (antiquiores definitiones id ad Mare Ross Antarcticae amplificant), maximam latitudinem ab oriente ad occidentem apud circa parallelum 5 septentrionalem, ubi circa 19 800 chiliometrorum (12 300 milium) ab Indonesia ad litus Columbiae et Peruviae patet—dimidium fere orbis terrarum, atque plus quam quinquies diametrum Lunae. Profundissimus Telluris locus notus—Fossa Mariannensis—10 911 metra (35 797 pedum, vel 5 966 ulnarum) sub maris aequor iacet. Media altitudo est 4028~4188 metrorum (14 000 pedum, vel 2333 ulnarum').[8]
Oceanus Pacificus se ob tectonicam laminarum hodie contrahit, dum Oceanus Atlanticus magnitudine in tribus lateribus crescit, circa 2–3 centimetra (1 unciam) per annum, atque circa 0.52 chiliometrum quadratum (0.2 milia quadrata) per annum.
Secundum occidentales Oceani Pacifici margines inaequales iacent maria multa, quorum maxima sunt Mare Sulavesiense, Mare Curalinum, Mare Sinense Orientale, Mare Philippinense, Mare Iaponiae, Mare Sinense Australe, Mare Suluense, Mare Tasmanianum, et Mare Flavum. Fretum Malaccense oceanos Pacificum Indicumque ad occidentem versus, atque Fretum Drakeanum et Fretum Magellanicum Pacificum Atlanticumque ad orientem coniungunt. Ad septentriones, Fretum Beringianum Pacificum cum Oceano Arctico coniungit.
Quia Pacifica meridianum 180 varicat, Pacificus Occidentalis (prope Asiam) in Hemisphaerio Orientali, et Pacificus Orientalis (prope Americam) in Hemisphaerio Occidentali patet.
Per plurimum navigationis Magellani a Freto Magellanico ad Philippinas, explorator quidem placidum observabat oceanum; Pacificus autem placidus est non semper: multi typhones marini insulas Pacifici perfringunt. Terris praeterea quae secundum Oram Pacificam iacent sunt permulti montes igniferi, atque terraemotus saepe fiunt appellatur. Tsunami, a terraemotibus submarinis effecti, multas insulas totasque aliquando urbes pervastaverunt.
Volumen Oceani Pacifici est fere 622 milliones chiliometrorum cubicorum. Temperaturae aquae in Pacifico a puncto liquefactionis in regionibus prope polos ad circa 30 °C prope aequatorem variantur. Salinitas quoque latitudine variatur: ob abundantiam praecipitationis aequatorialis per annum, aqua marina prope aequatorem est minus salsa quam aqua in mediis latitudinibus inventa; ad polos autem ex latitudinibus temperatis, salinitas etiam est minor, quia minima aquae salsae evaporatio in his regionibus frigidioribus fit.
Aquae Pacificae plerumque modo horologico in Hemisphaerio Septentrionali (in gyro Pacifici Septentrionalis) et modo contrahorologico in Hemisphaerio Australi moventur. Flumen Aequatoriale Septentrionale, ad occidentem versus secundum parallelum 15° septentrionalem a ventis anniversariis coactum, ad septentriones prope Philippinas convertitur ut calidum Flumen Kuroshio (Flumen Iaponiense) fiat.
Flumen Kuroshio, se ad orientem circa parallelum 45° septentrionalem divertens, tum dividitur, et nonnullae eius aquae ad septentriones ut Flumen Aleutium moventur, cum aliae ad meridiem vertuntur ut se cum Flumine Aequatoriali Septentrionali coniungant. Flumen Aleutium, cum Americam Septentrionalem appropinquet, dividitur, atque se fundamenta circulationis modo contrahorologico in Mari Beringiano constituit; bracchium autem meridianum Flumen Californiense fit, refrigeratum et ad meridiem fluens.
Flumen Aequatoriale Australe, ad occidentem secundum aequatorem fluens, ad australem in regione ad orientem Novae Guineae devertitur, ad orientem circa parallelum 50° australem vertitur, et se cum principalem Pacifici Australis circumactionem ad occidentem vergens coniugit, quae Flumen Circumpolare Antarcticum, totam Tellurem circumiens, comprehendit. Flumen Aequatoriale Australe, cum ad litus Tsiliense accedat, vicissim dividitur: una pars circa Hornanum Caput circumfluit, alia ad septentriones ut Flumen Humboldtianum (etiam Flumen Peruvianum appellatum) fiat devertitur.
Oceanus Pacificus in tabula cartographica est ab Abrahae Ortelio primum depictus; quem Mare Pacificum ex Ferdinando Magellano appellavit, exploratore qui Pacificum per circumnavigationem ab anno 1519 ad 1522 navigavit atque cuius nautae (ipso in Philippinis mortuo) eumdem fuisse Atlantico multum placidiorem rettulerunt.
Linea Andesitis est distinctio maximi momenti in regione Pacifica; quae altius Pelvis Medii Pacifici saxum igneum et maficum a partim submersas saxi felsici et ignei regiones continentales secundum eius margines separat. Linea Andesitis occidentales insularum ante Californiam marginem sequitur, et ad meridiem Arcus Aleutii secundum orientalem Paeninsulae Camtschatcensis, Insularum Curilensium, Iaponiae, Insularum Mariannae, Insularum Salomonis, et Insulae Septentrionalis Novae Zelandiae marginem transit.
Dissimilitudo geologica ad boreorientem secundum occidentalem Andium montium continuorum marginem secundum litus Americae Australis ad Mexicum extendit, tum usque ad insulas Californiae obiectas rediens. Indonesia, Philippinae, Iaponia, Nova Guinea, et Nova Zelandia praeter Lineam Andesitis patent.
Intra occlusum Lineae Andesitis laqueum iacent plurimae fossae altae, montium igniferorum summersorum, et oceanicarum insularum volcanicarum quas omnino habet Pelvis Pacifica. Hic, lavae basalticae ex rimis in cortice telluris ad aedificandos ingentes montes igniferos tholiformes leniter effluunt, quorum culmina erosa arcus, catenas, greges insularum constituunt. Praeter Lineam Andesitis, volcanismus est generis dirumpentis, et Circulus Ignis Pacificus, Lineam Andesitis consequens, est principalis orbis terrarum cingulus volcanismi dirumpentis. Circulus Ignis ex nonnullis centies montibus igniferis vivis qui super diversas subductionis zonas sedent appellatur.
Oceanus Pacificus est solus oceanus qui paene omnino a zonis subductionis finitur. Solum litora Antarcticae et Australiae propinquis subductionis zonis carent.
Evolutus est Oceanus Pacificus ex Oceano Panthalassico, Pangaea dissoluta. Tempus huius commutationis est incertum, quia restitutio alvei marini rationem continuam implicat, quamquam tabulae cartographorum hodiernorum restitutionem monstrantes nomen a Panthalassico ad Pacificum circa aevum cum Oceanus Atlanticus aperiri coepisset saepe mutant.[9][10][11] Oceanus Panthalassicus primum abhinc annorum circa 750 milliones patefactus est, per dissolutionem Rodiniae,[11] sed veterrimus Oceani Pacifici alveus solum abhinc megaannos 180 fieri coepit.[12]
Oceanus Pacificus nonnullas montium marinorum catenas longas continet, ab volcanismo hotspot genitas, inter quas catenae montium marinorum Havaiiana–Imperialis et Ludovicopolis.
Maxima terra emersa quae omnino intra Oceanum Pacificum patet est Insula Nova Guinea, secunda a maxima orbis terrarum insula. Paene omnes Pacifici insulae minores inter parallelos 30° septentrionalem et 30° australem iacent, ab Asia Meridio-Orientali ad Insulam Paschalem pertinentes; residuum Pelvis Pacificae paene omnino sub maris aequor requiescit. Per aevum glaciale recentissimum, Nova Guinea fuit pars Australiae, cum maxima terra emersa esset Borneum–Palavania.
Magnum Triangulum Polynesium, quod Havaios, Insulam Paschalem, et Novam Zelandiam conectit, arcus gregesque Insularum Cook, Insularum Marchionis, Insularum Samoanarum, Insularum Societatis, Tokelau, Tongae, Tuamotu, Tuvalu, atque Uveae et Futunae complectitur.
Ad septentriones aequatoris et ad occidentem Lineae Commutationis Diei sunt multae insulae parvae Micronesiae, inter quas praecipue insulae Carolinae, Marsalienses, Mariannae, Gilbertenses.
In meridio-occidentali Oceani Pacifici regione iacent insulae Melanesiae, quas Nova Guinea dominatur. Alii greges insularum Melanesiarum magni momenti sunt Archipelagus Bismarckianus, Viti, Nova Caledonia, Insulae Salomonis, et Vanuatu.
Insularum in Oceano Pacifico sunt quattuor genera principalia: insulae continentales, insulae altae, scopuli curalii, et elevati curalii suggestus. Insulae continentales praeter Lineam Andesitis iacent, Novam Guineam, insulas Novae Zealandiae, et Philippinas comprehendentes; nonnullae harum insularum cum continentibus propinquis conformatione coniunguntur. Insulae autem altae ex montibus igniferis oriuntur, et multae montes igniferos vivos continent, inter quas Bougainville, Havaii, et Insulae Salomonis.
Tertium et quartum insularum genera ex aedificatione insularum curalii oriuntur. Scopuli curalii sunt compages humiles quae se super basalticas lavae fluxiones sub superficie oceani condiderunt, quarum una ex magnificis est Magna Curalii Obex, immanis regio Australiae boreorientali obiecta. Alterum insulae curalii genus est elevatus curalii suggestus, plerumque humilibus curalii insulis aliquantulum maior; exempla sunt Banaba (olim Insula Oceanica appellata) in Kiribati et Makatea in Tuamotuensi Polynesiae Francicae grege siti.
Magnae hominum migrationes in Pacifico tempora praehistorica factae sunt, insigniter migrationes Polynesianorum ab Asiana oceani margine per vasta maris inanis spatia ad Tahitios et tum Havaios, Novam Zelandiam, Insulam Paschalis, at alias insulas remotas.
Orientale oceani latus a Vasco Nunnio Balboa, exploratore Hispanico, saeculo sexto decimo ineunte inventum est, cuius expeditio se trans Isthmum Panamensem traiecit atque Oceanum Pacificum anno 1513 attigit; quod Mare Australe (Hispanice Mar del Sur) appellavit. Deinde, Ferdinandus Magellanus, explorator Lusus, Pacificum per Hispanicam circumnavigationis orbis terrarum expeditionem annorum a 1519 ad 1522 transivit. Hunc immensem tractum maritimum Pacificum (Hispanice Pacífico) appellavit quia caelum tranquillius omne per iter incidit. Ipso autem in Philippinis anno 1521 mortuo, Ioannes Sebastianus Elcano legatus, navigator Hispanicus, expeditionem ad Hispaniam trans Oceanum Indicum et circum Caput Bonae Spei anno 1522 retro conduxit, primam orbis terrarum circumnavigationem conficiens.
Anno 1564, alii exploratores Hispanici, Michaele Lopez de Legazpi duce, oceanum a Mexico ad Philippinas Insulasque Mariannae transiverunt. Reliquo saeculo sexto decimo, vis Hispanica erat suprema, cum naves Hispanicae a Mexico et Peruvia trans Oceanum Pacificum ad Philippinas per Guamam navigarent atque Indias Orientales Hispanicas constituerent. Galeones Manilenses saecula duo et dimidium effectum habebant, per unum ex amplissimis viis commercii notis, Manilam et Acapulcum conectentes; praeterea, expeditiones Hispanicae Tuvalu, Insulas Marchionis, Insulas Samolonis, et Novam Guineam in Pacifico Australi invenerunt.
Deinde saeculo septimo decimo, exploratores Hispanici, opinabilem Terram Australem petentes, archipelagos Pitcairn et Vanuatu invenerunt, et Fretum Torresianum inter Australiam et Novam Guineam transiverunt, ex Ludovico Vaz de Torres navigatore appellatum. Exploratores Nederlandici, circum Africam Austrinam navigantes, etiam inventionem et commercium susceperunt: Abel Tasman, explorator Nederlandicus, anno 1642 Tasmaniam, Novam Zelandiam, aliasque regiones invenit.
Coepit saeculo duodevicensimo maior exploratio Russica in Alasca et Insulis Aleutiis. Hispani expeditiones ad Boreoccidentem Pacificum commiserunt, quae Insulam Vancuverium in Canada meridiana et Alascam attigerunt. Francici Polynesiam orientalem exploraverunt, quo colonias deduxerunt. Britannici tres navigationes scientificas maximi momenti, Praefecto Iacobo Cook duce, ad Pacificum Australem atque Australiam, Havaios, et Boreoccidentem Pacificum miserunt. Petrus Antonius Véron, astronomus iuvenis qui Ludovicum Antonium de Bougainville per navigationem explorandi comitatus est, anno 1768 exactam Pacifici latitudinem definivit.[14] Hispania Expeditionem Malaspinae annis 1789–1794 emisit, unam ex primis explorationis scientificae Europaeae navigationibus, quae maiores Pacifici regiones, a Capite Hornano ad Alascam, Guamam, et Philippinas, Novam Zelandiam, Australiam, aliosque locos inspexit.
Imperialismi causa, per saeculum undevicensimum crescentis, multum Oceaniae a potestatibus Europaeis, et deinde a Civitatibus Foederatis et Imperio Iaponico, occupatum est. Maiora inventa in scientia oceanographica a navigationibus HMS Beagle decennio 184 (Carolo Darwin in navi vehente), HMS Challenger decennio188, USS Tuscarora (1873–1876), et Gazelle navis Germanicae (1874–1876) facta sunt.
Quamquam Civitates Foederatae Guamam et Philippinas de Hispania anno 1898 ceperunt, plurimum Pacifici occidentalis ante 1914 coercebat Iaponia, quae multas insulas per secundum bellum mundanum occupabat. Bello autem confecto Iaponiaque victa, Classis Pacifica Civitatum Foederatarum omni oceano de facto imperabat. Post illa tempora, multae coloniae in Oceano Pacifico civitates suarum iuris factae sunt.
Usus mineralium pretiosorum Pacifici est difficilis ob altitudines oceani. In humilibus autem pluteorum continentalium aquis ante litora Australiae et Novae Zelandiae, petroleum et gasium naturale extrahuntur, margaritaeque secundum litora Australiae, Iaponiae, Papuae Novae Guineae, Nicaraguae, Panamae, et Philippinarum conliguntur, quamquam in nonnullis locis multo minus quam ante.
Pisces sunt opes magni momenti in Oceano Pacifico. Litorales continentium insularumque temperatiorum aquae Clupeas et aliae Clupeidas, Salmonidas, Pagros auratos (inter Sparidas), Xiphiatem gladium (inter Xiphiidas), Thunnos (inter Scombridas), atque conchas (mollusca, crustacea, echinodermata) largiter generant.
Praeterea, Oceanus Pacificus fuit pro situ reditus satellitum, inter quos Mars 96, Phobos-Grunt (et Phobos LIFE), et Satelles Investigationis Atmosphaerae Superioris.
Pollutio marina est noxius chemicarum vel particularum adventus in oceanum. Qui maxime delinquant sunt homines qui ramenta in flumina abiciunt.[15] Flumina vicissim in oceanum defluunt, multa chemicas ferentes quae in agricultura fertilitatem augent. Nimium chemicarum quae oxygenium ex aqua removent hypoxiam et ortum zonae mortuae efficit.[16]
Detritus marinus, etiam ramenta marina appellatus, est materies ab hominibus generata et tum abiecta quae in lacu, mari, oceano, vel via aquatica fluitat. Ramenta marina se in mediis gyriis oceanicis accumulare solent, saepe praeterea terram attingens, ubi detritus litoralis appellatur.[15] Numerus parvorum fragmentorum plasticorum in Oceano Pacifico boreorientali innantium se annos quadraginta ante 2012 centuplex amplificavisse habetur.[17]
(Status Taivaniae ut civitas sui iuris in controversiam vocatus est.)
Oceanus Atlanticus • Oceanus Australis • Oceanus Arcticus • Oceanus Indicus • Oceanus Pacificus
Sahara,[1][2][3] seu Zaara[4] (Arabice الصحراء الكبرى‎, aṣ-ṣaḥrā´ al-kubra), est maxima orbis terrarum calida regio deserta, et altera ab Antarctica. Plus quam 9 000 000 km2 pandens fere tam grandis est quam Civitates Foederatae Americae. In Africa a litore Atlantico usque ad Mare Rubrum pertinens quasi trapezum 4500–5500 chiliometra ab occidente in orientem et 1500-2000 chiliometra a septentrionibus in meridiem patet. Sahara est inter deserta tropicorum.
Sahara maxima ex parte lapidea vel saxosa est (hammada, quae dicitur), aut ex glarea sive rudere constat (serir); deserta arenosa (erg) tantum sub 20 centesimas Saharae explent.
Nomen Saharae a verbo Arabico pro vastitate, ‏صحراء‎ (ṣaḥrā), deducitur. Simili modo, Tuareg Saharae meridianae vastitatem arenosam Ténéré appellant, quod 'terra exterior' sive etiam 'deserta' valet. Arabice itaque Sahara subtilius ‏الصحراء الكبرى‎ (aṣ-ṣaḥrā' al-kubrā), 'vastitas maxima' vocatur. Interdum etiam nomen ‏بحر بلا ماء‎ (baḥr bilā mā), 'mare sine aqua' invenitur (confer Sahel, litus significantem).
Romani regionem a Carthagine ad meridiem versus terram desertam appellabant. Medio Aevo, Sahara simpliciter magnum desertum dicebatur. Appellatio Saharae (extra regiones linguae Arabicae) tandem saeculo undevicesimo in usum venit.
Sahara in Africa septentrionali sita est. A litore Atlantico usque ad Mare Rubrum pertinens quasi trapezum 4500–5500 km ab occidente in orientem et 1500–2000 km a septentrionibus in meridiem format. In Aegypto flumine Nilo oasin longissimam formans interrumpitur. 
In septentrionibus sunt Marocum, Algerium, Tunesia, tres civitates, quae etiam nomine Arabico Maghreb (‏المغرب‎ al-maghrib, occidens valens) comprehenduntur, et Libya, in meridie est zona Sahel dicta. Ad hanc zonam ex toto vel maxima ex parte hae civitates pertinent: Aegyptus, Libya, Malium, Niger, Tzadia, Sudania, Mauretania, Sahara Occidentalis, Marocum, Algerium et Tunesia.
In Sahara occidentali est civitas homonyma, cuius appellatio publica est Res Publica Democratica Arabica Saharensis, quae civitas tamen de facto a Maroco occupata adhuc a paucis, imprimis Africanis, civitatibus recognita est.
Geologiae periti e situ ac strue saxorum coniectant his in desertis per plura decies centena milia annorum aetates aridas umidasque saepius variavisse. Datatione fossilium in Sinu Chadensi repertorum probatum est Saharam iam ante septies centena milia annorum interdum quidem desertam fuisse. Etiam sub his soli struibus, quae sunt inquisitae, strues arenaceae maioris aetatis inventae sunt, quae non nisi fortibus ventis caeloque arido effici potuerunt.[5]
Temporibus pluvialibus Sahara aquosior erat et virens, quod etiam alveis aridis (Arabice: Wadi, ‏وادي‎) probantur, quarum quidam e montibus exeuntes plus 1000 km procurrunt. Praeterea numerosae imagines in saxis pictae homines ibi vixisse demonstrant. Pervestigationes recentissimae Universitatis Illinoesiensis Sicagi anni 2004 ostendunt aquam subterraneam sub Aegypto Libyaque sitam usque ad decies centena annorum ante hoc tempus ortam esse. Lente per rivos subterraneos a Nubia in septentriones fluit quot annis unum vel duo metra progrediens. 
Praeterea Sahara est inter desertorum tropicorum in zona pressionis altae subtropica sita, ubi venti descendentes nubes dissolvunt, quo lumen calorque libere invadant reflectantur.
Saharae sunt aliqui montes, ut puta montes Ahaggar et montes Tibesti. Summus mons est Emi Koussi 3415 m in montibus Tibesti. Sunt etiam aliqui crateres impactione meteoritarum exfossi, quorum maximus est crater Kebira diametri 31 km.
In Sahara etiam thesauri subterranei sunt. In Saharae partibus Algerii Libyaeque magnae copiae petrolei et gasis repertae sunt. Alii thesauri subterranei sunt: Sal, carbonium, cuprum, aurum, manganum, ferrum, uranium, plumbum, wolframium, titanium, stannum, phosphorus.
Clima est aridissimum calidumque. Per totum annum ventus anniversarius sive statarius (vulgo Passat dictus), qui paulum pluviae fert, flare solet. Unicum flumen, quod semper aquam habet, Nilus est. Inter alia mutationes temperaturae extremae (usque ad 60 °C interdiu, noctu 30 °C minus) ad aritudinem conferunt. Hieme noctu usque ad −10 °C metiuntur. Praecipitatio media in Sahara circiter 45.5 mm est. Nonnullis annis omnino non pluit. Vis Saharae in clima globale tantum partim intellecta est. Imprimis arena Saharensis praeter eruptiones vulcanorum fons magni momenti esse videtur aerisolitorum, quae tempestatem caelumque efficiunt.[6]
Pauci incolae imprimis Arabes et Mauri sunt. Praeterea ibi parvae gentes sunt, ut puta Tubu (sive Tibbu) et Tuareg. Usque ad undevicesimum saeculum res ad vitam degendam necessaria cum pecuaria tum maxime commercio transsaharensi parta sunt. Saharae gens numero maxima sunt Tuareg. Saharae incolarum 60 per centum sunt agricolae fixae sedis in oasibus, 40 per centum nomades et seminomades. Urbes imprimis in margine Saharae septentrionali Algerii sitae sunt. Novi vici vel urbes in regionibus, ubi petroleum et gas in lucem proferuntur, exstiterunt. Maximae Saharae occidentalis partes necnon desertorum Libyae hominibus omnino carent.
Cum Zona tropica post annum 8500 a.C.n. locum suum 800 km in septentrionem versus mutavit, Sahara, quae antea regio deserta fuerat ut est hodie, fecunda Savanna facta est, quod tempus Saharae viride vocatur.[7] Caelo mutato homines e regionibus meridionalibus, qui sibi victum venatu parabant vel iis, quae colligebant, in novam Savannam immigraverunt. Res novae Neolithicae, quae dicuntur, regionem Saharae fere eodem tempore quo societates Aegypti ac Mesopotamiae invaserunt. Inter annos 6000-5000 a.C.n. incolae regionis agricolari coeperunt. Urbes autem Aegyptiacis vel Mesopotamicis comparabiles, quoad notum est, non exstiterunt.
Sequentibus milibus annorum magnae Saharae partes denuo aridae hominibusque inhabitabiles factae sunt, ut homines paulatim in fecundam Nili vallem emigrabant. Inter annos 2000-1000 a.C.n. "Tempus equorum" coepit, ita appellum, quod eo tempore in imaginibus in speluncis pictis equi praevalent. Velut in Aegypto, Anatolia et in regione Maris Aegaei saeculo sexto decimo a.C.n. currus bellicus, qui erat arma fortissima Aetatis Aeneae, intro ductus est. Pharao Ramses III bello Libyco 92 curros bellicos ac 184 equos cepisse inscripsit.
Ut Sahara aridissima facta est, agricultura pecuariaque effici non potuerunt. Cum Assyrii Aegyptum occupaverunt, camelus in Africam intro ductus est equo, qui antea iumentum maximi momenti fuerat, succendens. Cum tardissime tempore Ptolemaidarum in maximo usu erat.
Media in Sahara saeculo quinto a.C.n. regnum Garamanticum ortum est, quod sollerti oasis cultura innitebat, divitias autem e commercio inter Africam et terras Mediterraneas sibi parabat, negotiando primo cum Graecis Cyrenis habitantibus, tum cum Romanis Leptis Magnae. Imperio Romano lapso mercatus maxime impeditus, aquis subterraneis deficientibus cultura oasis admodum temperata est. Arabes mahometani, cum regionem occupaverunt, regno finem fecerunt.
A saeculo undevicesimo exeunte Sahara denique scientificis negotiatoribusque curae erat. Imprimis Britanniarum Regnum spe negotiorum ac thesaurorum subterraneorum adductum aditus securi ad mercatus Africae interioris quaerebat. Iter maximi momenti ad Saharam pervestigandam missionarius Iacobus Richardson duxit, qui autem iam anno 1851 in Sudania mortuus est. Comes eius, geographus archeologusque Germanus Henricus Barth (1821–1865), iter ad finem duxit observationesque eius litteris mandavit, quod opus quinque voluminum gravissima est fons ethnographiae Saharae illius temporis. In Tuareg Saharae septentrionalis pervestigandis Henricus Duveyrier (1840-1892) Henricum Barth secutus est.
